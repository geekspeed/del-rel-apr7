<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>NETGEAR Podmínky použití služby Arlo</title>
</head>

<body>
<h2>Podmínky použití služby Arlo</h2>
<pre>Poslední aktualizace: 15. listopadu 2014</pre>
<p><strong>Můžete kontrolovat, kdo uvidí vaše kamery a jejich obsah.</strong>&nbsp;Služba Arlo je navržena tak, aby vám umožnila zobrazit obsah uložený na kamerách Arlo, včetně vašich videozáznamů a fotografií, které jste kamerami pořídili. Máte pod kontrolou své kamery a uložený obsah. Všechny systémy pro video monitoring Arlo se dodávají se základním plánem služeb Arlo, který nabízí vzdálené zobrazení obsahu vašich kamer Arlo. V případě vašeho zájmu můžete provést upgrade a využít jiné plány služeb, které zahrnují: automatické nahrávání v případě detekce pohybu, upozornění na pohyb (s odkazy na související videozáznamy), videoklipy odesílané do zařízení iPhone, iPad, do telefonu se systémem Android nebo do tabletu, digitální procházení, přiblížení a oddálení, doplňkové úložiště videozáznamů a možnost podpory až 5 kamer. Prostřednictvím nastavení v účtu Arlo si můžete zvolit zachování soukromí svých kamer, fotografií a videozáznamů nebo k nim povolit širší přístup.<br />
  <br />
  <strong>Věk:</strong>&nbsp;Chcete-li se přihlásit ke službě Arlo, musí vám být nejméně 18 let. Přihlášením ke službě Arlo tedy stvrzujete, že je vám nejméně 18 let. Systém Arlo společnosti NETGEAR vědomě neshromažďuje ani nevyžaduje osobní údaje od nikoho mladšího 18 let, a společnost NETGEAR takovým osobám vědomě nepovoluje registraci ve službě Arlo. Je-li vám méně než 18 let, nepokoušejte se zaregistrovat do služby Arlo ani nám neodesílejte žádné informace o své osobě bez souhlasu rodičů. Žádná osoba mladší 18 let nesmí společnosti NETGEAR poskytovat žádné osobní údaje bez souhlasu rodičů. Pokud zjistíme, že jsme shromáždili osobní údaje osoby mladší 18 let bez ověření souhlasu rodičů, tyto údaje odstraníme. Jste-li přesvědčeni, že máme jakékoli informace od dítěte mladšího 18 let nebo jiné informace o nezletilém, kontaktujte nás na adrese legal@netgear.com.
<br/>
  Chcete-li si přečíst úplné znění Podmínek použití služby Arlo, prostudujte si text níže.
</p>
<p><br />
  <strong>Úvod</strong><br />
  <br />
  Vítejte ve službě Arlo a myArlo. Službu Arlo provozuje společnost NETGEAR, Inc. a její dceřiné společnosti a pobočky (pod souhrnným označením "společnost NETGEAR"*). Používáním:
<br/><br/>
  (a) kamer Arlo, zařízení pro základnové stanice a osobní video sítě (které jsou v tomto dokumentu souhrnně označovány jako "systém Arlo") a
  (b) webových stránek Arlo a veškerých souvisejících předplatných, služeb obsahu, účtů myArlo, webových stránek pro streamování videa a veškerých dalších webových služeb souvisejících s produktem Arlo, které společnost NETGEAR v současnosti nabízí a může nabízet v budoucnosti (a které jsou v tomto dokumentu souhrnně označovány jako "webové stránky Arlo")
  (výše uvedené body (a) a (b) jsou v tomto dokumentu souhrnně označovány jako "služby Arlo")
  vyjadřujete svůj souhlas s podmínkami a ustanoveními těchto Podmínek použití služby (pod souhrnným označením "Podmínky'). Tyto Podmínky popisují podmínky platné pro vaše používání služeb Arlo a představují právně závaznou smlouvu mezi vámi a společností NETGEAR (pod souhrnným označením "Smlouva").</p>
<p><br />
  <strong>1. Podmínky použití služby</strong><br />
  <br />
  Vaše registrace systému Arlo prostřednictvím webových stránek Arlo a také používání služeb Arlo podléhá ustanovením těchto Podmínek. Společnost NETGEAR může podle vlastního uvážení tyto podmínky změnit. Veškeré provedené změny ustanovení těchto Podmínek budou aktualizovány na webových stránkách Arlo. Doporučujeme vám pravidelně prověřovat aktuální verzi těchto Podmínek na webových stránkách Arlo. Pokud nejste spokojeni s jakýmikoli změnami těchto Podmínek, můžete své používání služeb Arlo zrušit v souladu s Částí 13 těchto Podmínek. Používáte-li služby Arlo po oznámení změny Podmínek, přijímáte tak upravené znění Podmínek. Veškeré softwarové komponenty obsažené v systému Arlo jsou vám poskytovány ve formě licence, a nikoli prodávány.  Služby Arlo nelze používat v Íránu, Severní Koreji, Súdánu, Sýrii ani na Kubě, přičemž systém Arlo nesmí být v těchto zemích prodáván.
<br/><br/>
  SYSTÉM ARLO, WEBOVÉ STRÁNKY A SLUŽBY SLOUŽÍ POUZE K OSOBNÍM, NEKOMERČNÍM ÚČELŮM.</p>
<p><br />
  <strong>2. Informace o registraci</strong><br />
  <br />
  Registrace vašeho systému Arlo je povinná. Chcete-li provést registraci, je nutné poskytnout následující "informace o uživateli": (i) vaše jméno, (ii) vaše identifikační číslo systému (je poskytováno s každou základní stanicí Arlo) a (iii) e-mailovou adresu. Souhlasíte, že je vám 18 nebo více let. Zároveň souhlasíte s poskytnutím přesných a kompletních informací o uživateli a jejich uchováváním v aktuální podobě. Společnost NETGEAR může ukončit váš účet v případě, že jí poskytnete nepřesné nebo neúplné informace. Rovněž stvrzujete, že jste právně způsobilí k používání a přístupu ke službám Arlo. Tyto Podmínky jsou neplatné tam, kde to zakazuje zákon, a právo na přístup ke službám Arlo je v takových jurisdikcích odvoláno.
<br/><br/>
  Společnost NETGEAR respektuje soukromí informací o uživateli a bude chránit informace o uživateli v souladu se zásadami ochrany soukromí společnosti NETGEAR, které se nacházejí na webové stránce http://www.netgear.com/about/privacy-policy/. Doporučujeme vám Zásady ochrany soukromí často kontrolovat. Společnost NETGEAR bude sledovat data o využívání, jako jsou například položky protokolů, diagnostika, využití šířky pásma a různé další analytické ukazatele pocházející ze zařízení přiřazených uživateli, avšak neodhalí informace o uživateli třetím stranám pro účely jejich marketingu ani propagačních akcí, pokud vy sami neposkytnete stvrzující souhlas během procesu registrace.
<br/><br/>
  Dokončením procesu registrace vyjadřujete svůj souhlas se Zásadami ochrany soukromí a stvrzujete, že jste srozuměni a souhlasíte s tím, že společnost NETGEAR shromažďuje, ukládá a využívá vaše informace o uživateli. Máte právo své informace o uživateli kdykoli aktualizovat nebo změnit svůj souhlas se shromažďováním, ukládáním a používáním vašich informací o uživateli. Tyto změny lze provést po přihlášení k účtu Arlo. Některé funkce služeb Arlo nemusejí být dostupné v případě, že omezíte shromažďování, ukládání nebo používání informací o uživateli.
</p>
<p>
  <br />
  <strong>3. Členský účet, heslo a zabezpečení</strong><br />
  <br />
  Během procesu registrace služby Arlo si vytvoříte heslo a název účtu. Jste odpovědní za zachování důvěrnosti hesla a účtu a jste plně odpovědní za všechny činnosti, k nimž pod vaším heslem či účtem dojde. Souhlasíte s tím, že
  (a) ihned uvědomíte společnost NETGEAR o jakémkoli neoprávněném použití vašeho hesla nebo účtu či jakémkoli jiném porušení zabezpečení a
  (b) odhlásíte se ze svého účtu po skončení každé relace.
<br/><br/>
  Společnost NETGEAR neponese odpovědnost za žádné škody vzniklé v důsledku vašeho nedodržení ustanovení této Části 3. Společnost NETGEAR může podle svého uvážení odmítnout registraci nebo zrušit název účtu Arlo.</p>
<p><br />
  <strong>4. Obsah pocházející od třetích stran</strong><br />
  <br />
  Služby Arlo vám poskytují možnost přistupovat k mediálnímu obsahu, který je pod kontrolou třetích stran (pod souhrnným označením "obsah pocházející od třetích stran"), nad nímž společnost NETGEAR nemá žádnou kontrolu ve smyslu úprav či programování. Jste srozuměni s tím, že
  (a) poskytovatelé obsahu pocházejícího od třetích stran mohou kdykoli omezit nebo odvolat přístup ke svému obsahu,
  (b) v rozsahu umožněném rozhodným právem není společnost NETGEAR odpovědná a nemá žádnou kontrolu ve smyslu úprav obsahu pocházejícího od třetích stran a
  (c) společnost NETGEAR nemá žádnou kontrolu nad distribucí obsahu pocházejícího od třetích stran.
<br/><br/>
  Souhlasíte s tím, že společnost NETGEAR neponese žádnou odpovědnost vůči vám ani vůči nikomu jinému, kdo používá váš systém Arlo, s ohledem na jakýkoli obsah pocházející od třetích stran. Rovněž souhlasíte a prohlašujete, že jakýkoli a veškerý obsah pocházející od třetích stran, k němuž se přistupuje nebo který se přenáší prostřednictvím služeb Arlo, slouží k osobním, nekomerčním účelům a že služby Arlo nebudou sloužit k nelegálnímu kopírování, nelegálnímu zobrazování nebo jinému nelegálnímu využití obsahu pocházejícího od třetích stran. Obecně je před zobrazením, použitím nebo kopírováním obsahu pocházejícího od třetích stran potřeba oprávnění od příslušného držitele práv. Neoprávněné kopírování nebo distribuce děl chráněných autorskými právy může představovat porušení autorských práv držitelů.
<br/><br/>
  Společnost NETGEAR může ukončit účty uživatelů jakýchkoli služeb či softwaru společnosti NETGEAR, kteří poruší autorská práva, ochranné známky nebo práva k duševnímu vlastnictví jiných subjektů. Kromě toho mohou být podle zákonů USA či jiných srovnatelných zahraničních zákonů nelegální také činy směřující k oklamání nebo obejití opatření zabezpečení určených k zabránění porušení práv k duševnímu vlastnictví. Společnost NETGEAR může ukončit účty Arlo těch uživatelů, kteří vyvinou nebo budou používat metody určené k oklamání nebo obejití těchto opatření zabezpečení. Společnost NETGEAR může rovněž podniknout jakékoli jiné nezbytné nebo přiměřené kroky k zabránění porušení práv vlastníků práv k duševnímu vlastnictví.
</p>
<p><br />
  <strong>5. Změny vaší služby Arlo</strong><br />
  <br />
  V rozsahu umožněném rozhodným právem může společnost NETGEAR podle vlastního uvážení a bez předchozího oznámení změnit, přidat nebo odebrat funkce služeb Arlo. Pokud během trvání předplatného nebudete spokojení s jakýmikoli podstatnými změnami služeb Arlo, můžete své využívání těchto služeb ukončit, přičemž vám vznikne nárok na přiměřenou náhradu za zaplacené, avšak nevyužité předplatné. Společnost NETGEAR nemá žádnou povinnost poskytovat jakoukoli nebo všechny vlastnosti a funkce vašeho systému Arlo a může, podle vlastního uvážení, ukončit poskytování aktualizací softwaru do některých systémů Arlo. Vzhledem k tomu, že různé systémy Arlo mohou podporovat různé vlastnosti a funkce, úroveň služeb, které společnost NETGEAR poskytuje, nemusí být u jednotlivých systémů Arlo shodná.</p>
<p><br />
  <strong>6. Oprávnění k využívání služeb / rodičovský dohled</strong><br />
  <br />
  Použití služeb Arlo vyžaduje, aby měl váš systém Arlo přístup k trvale zapnutému širokopásmovému připojení k internetu. Aktivace služeb Arlo vyžaduje zaregistrování systémů Arlo na webové stránce arlo.netgear.com.
<br/><br/>
  SLUŽBY ARLO JSOU URČENY PRO UŽIVATELE, KTEŘÍ JIŽ DOSÁHLI VĚKU 18 NEBO VÍCE LET. DŮVODEM JE, ŽE SLUŽBY ARLO MOHOU POSKYTNOUT PŘÍSTUP K VIDEOZÁZNAMŮM NEBO SNÍMKŮM S EXPLICITNÍM OBSAHEM, JAKO JE NAPŘÍKLAD VYOBRAZENÍ NÁSILÍ, SEXU NEBO UŽÍVÁNÍ DROG. DOPORUČUJE SE, ABY RODIČE VŠECH UŽIVATELŮ MLADŠÍCH 18 LET POSTUPOVALI OBEZŘETNĚ.</p>
<p><br />
  <strong>7. Chování členů</strong><br />
  <br />
  Jste srozuměni s tím, že veškeré informace, data, text, software, fotografie, videozáznamy, zprávy, označení, zpětná vazba, otázky, další informace nebo materiály (pod souhrnným označením "obsah"), ať jsou zveřejněny nebo soukromě přenášeny, podléhají odpovědnosti osoby, od níž tento obsah pochází. To znamená, že vy, a nikoli společnost NETGEAR, nesete plnou odpovědnost za veškerý obsah, který zachytíte, předáte, zveřejníte, odešlete e-mailem, přenesete nebo jinak zpřístupníte prostřednictvím služeb Arlo.
  <br/><br/>
  Společnost NETGEAR nemá pod kontrolou obsah zveřejněný prostřednictvím služeb Arlo a jako taková nezaručuje přesnost, integritu ani kvalitu tohoto obsahu. Společnost NETGEAR za žádných okolností neponese odpovědnost za žádný obsah, zejména za
  (a) žádné chyby ani opomenutí v jakémkoli obsahu,
  (b) žádné ztráty ani škody vzniklé v důsledku použití jakéhokoli obsahu zveřejněného, odeslaného e-mailem, přeneseného nebo jinak zpřístupněného prostřednictvím služeb Arlo, například zobrazení, kopírování nebo opětovnou distribuci obsahu,
  (c) ztrátu nebo zničení obsahu ani
  (d) nedodržení jakýchkoli a veškerých platných federálních, státních a místních zákonů týkajících se používání služeb Arlo, zejména zákonů týkajících se televizního sledování s uzavřeným okruhem pro jakékoli účely a nahrávání na veřejných místech.
  <br/><br/>
  Rovněž jste srozuměni s tím, že společnost NETGEAR nezaručuje identitu žádných jiných uživatelů, s nimiž můžete v průběhu používání služeb přijít do styku. Dále nezaručujeme autentičnost žádných údajů, které o sobě uživatelé nebo obchodníci mohou poskytnout. Nemáme pod kontrolou a nemáme žádnou povinnost podnikat žádné kroky týkající se vašeho případného výkladu a používání obsahu ani nekontrolujeme kroky, které můžete podniknout v důsledku vystavení působení obsahu, a vy nás tímto zbavujete veškeré odpovědnosti za své získání nebo nezískání obsahu prostřednictvím služeb Arlo.
  <br/><br/>
  Souhlasíte s tím, že služby Arlo nebudete využívat pro:
  odesílání, zveřejnění, odesílání e-mailem, přenášení ani k jinému zpřístupnění jakéhokoli obsahu, který je nezákonný, škodlivý, výhružný, urážlivý, obtěžující, protiprávní, pomlouvačný, vulgární, obscénní, hanlivý nebo narušuje soukromí ostatních
  jakékoli poškozování nezletilých
  vydávání se za jakoukoli osobu nebo subjekt
  falšování záhlaví nebo jinou manipulaci s identifikátory za účelem zastření původu jakéhokoli obsahu přenášeného prostřednictvím služeb Arlo
  odesílání, zveřejnění, odesílání e-mailem, přenášení ani k jinému zpřístupnění jakéhokoli obsahu, u nějž nemáte právo na zpřístupnění v rámci jakéhokoli zákona nebo spolehlivých vztahů (jako jsou například interní informace, patentované nebo důvěrné informace zjištěné nebo odhalené v rámci zaměstnaneckých poměrů nebo v rámci neveřejných smluv);
  odesílání, zveřejnění, odesílání e-mailem, přenášení ani k jinému zpřístupnění jakéhokoli obsahu, který narušuje jakýkoli patent, ochrannou známku, obchodní tajemství, autorská práva nebo jiná vlastnická práva (pod souhrnným označením "práva") jakékoli strany
  odesílání, zveřejnění, odesílání e-mailem, přenášení ani k jinému zpřístupnění jakékoli nevyžádané nebo neoprávněné reklamy, propagačních materiálů, "nevyžádané pošty", "spamu", "řetězových dopisů", "pyramidových schémat" ani jakékoli jiné formě nevyžádaného kontaktu, s výjimkou těch oblastí (jako je například nakupování), které jsou k takovému účelu učeny
  narušování nebo přerušování služeb Arlo nebo serverů či sítí spojených se službami Arlo (zejména k útokům typu DoS neboli odmítnutí služeb) nebo k porušení závaznosti jakýchkoli požadavků, postupů, zásad nebo předpisů či sítí spojených se službami Arlo
  úmyslnému nebo neúmyslnému porušení jakýchkoli platných místních, státních, národních nebo mezinárodních zákonů, zejména předpisů vyhlášených komisí SEC
  (Komise pro cenné papíry neboli Securities and Exchange Commission) USA, jakýchkoli pravidel jakékoli národní nebo jiné burzy akcií, zejména Newyorské burzy, Americké burzy nebo burzy NASDAQ a jakýchkoli předpisů, které mají platnost zákona a
  "stalkingu" či jinému obtěžování subjektů.
  <br/><br/>
  Stvrzujete, že společnost NETGEAR nebude mít žádnou povinnost předem kontrolovat obsah, ale že společnost NETGEAR a jí určení zástupci budou mít právo podle vlastního uvážení předem kontrolovat, zamítnout nebo odebrat jakýkoli obsah, který je dostupný prostřednictvím služeb Arlo.
  <br/><br/>
  Bez omezení platnosti výše uvedeného bude mít společnost NETGEAR právo kdykoli odebrat jakýkoli obsah, který porušuje tyto Podmínky, je nelegální nebo je společnost NETGEAR přesvědčena, že může být nelegální či nevhodný (zejména odebrání na základě obdržení tvrzení nebo obvinění od třetích stran či úřadů souvisejících s takovým obsahem), případně zcela bezdůvodně.
  <br/><br/>
  Ponesete odpovědnost za zadržování, přiznání a nahlášení veškerých daní, cel a dalších vládních hodnocení souvisejících s vaší aktivitou a spojených se službami NETGEAR. Stvrzujete a udělujete svůj souhlas s tím, že společnost NETGEAR může přistupovat, zachovávat a zveřejňovat vaše informace o účtu nebo obsah, pokud to vyžaduje zákon nebo ve víře, že je takový přístup, zachování nebo odhalení přiměřeně nezbytné ke
  (a) splnění požadavků právního procesu, zejména předvolání a příkazu k domovní prohlídce,
  (b) vynucení těchto Podmínek,
  (c) reakci na tvrzení, že jakýkoli obsah porušuje práva třetích stran,
  (d) reakci na vaše požadavky nebo služby zákazníkům nebo
  (e) ochraně práv, vlastnictví nebo osobní bezpečnosti společnosti NETGEAR, jejích uživatelů a veřejnosti.
  <br/><br/>
  Jste srozuměni s tím, že technické zpracování a přenos služeb Arlo, včetně vašeho obsahu, může zahrnovat:
  <br/><br/>
  (a) přenos prostřednictvím různých sítí,
  (b) změny nezbytné k tomu, aby byly splněny technické požadavky sítí a zařízení, jejichž prostřednictvím je uskutečňováno připojení.
  <br/><br/>
  Jste srozuměni s tím, že služby Arlo a software zabudovaný ve službách Arlo může zahrnovat komponenty zabezpečení, které umožňují ochranu digitálních materiálů, a že použití těchto materiálů podléhá pravidlům použití stanoveným společností NETGEAR nebo poskytovateli obsahu, kteří poskytují obsah do služeb Arlo.
<br/><br/>
  Nesmíte se pokoušet potlačit ani obejít žádná pravidla použití zabudovaná ve službách Arlo. Veškeré neoprávněné nebo nelegální reprodukce, zveřejňování, další distribuce nebo veřejné vystavení materiálů poskytnutých ve službách Arlo, ať vcelku nebo částečně, jsou zakázány
</p>
<p><br />
  <strong>8. Obsah odeslaný nebo zpřístupněný pro zahrnutí do služeb Arlo</strong><br />
  <br />
  Společnost NETGEAR si nenárokuje vlastnictví obsahu, který odešlete nebo zpřístupníte pro zahrnutí do služeb Arlo. Nicméně v souvislosti s obsahem (včetně veškerých souvisejících práv k duševnímu vlastnictví), který odešlete nebo zpřístupníte službám Arlo, udělujete společnosti NETGEAR dle potřeby následující celosvětové, bezplatné, neexkluzivní, trvalé, neodvolatelné a přenosné licence s možností vytváření odvozených licencí: licenci pro použití, distribuci, reprodukci, úpravy, přizpůsobení, vytváření odvozených děl, veřejné představení a veřejné vystavení takového obsahu ve službách Arlo v souvislosti s poskytováním služeb Arlo vaší osobě, tak jak to umožňují funkce služeb Arlo a ustanovení těchto podmínek. Udělujete společnosti NETGEAR právo uchovávat kopii obsahu (včetně veškerých souvisejících práv k duševnímu vlastnictví) pro archivní a právní účely.
  <br/><br/>
  Tímto rovněž udělujete a udělíte každému uživateli služeb Arlo neexkluzivní licenci k přístupu a použití vašeho obsahu prostřednictvím služeb Arlo, tak jak to umožňují funkce služby Arlo a ustanovení těchto Podmínek. Pro objasnění, výše uvedená licence udělená společnosti NETGEAR nemá vliv na vaše vlastnictví ani na právo udělit další licence k materiálu ve vašem obsahu, pokud nebude písemně dohodnuto jinak.
</p>
<p><br />
  <strong>9. Poplatky za předplatné</strong><br />
  <br />
  Některé služby Arlo vyžadují průběžné předplatné. Souhlasíte, že své poplatky za předplatné uhradíte předem. Období předplatného je uvedeno ve vašem plánu předplatného pro služby Arlo. Poplatky za předplatné pokrývají služby Arlo uvedené ve vašem plánu předplatného pro služby Arlo. Lze zvolit platby předplatného. Změnu platby oznámíte společnosti NETGEAR v souladu s plánem předplatného. Pokud byste z jakéhokoli důvodu potřebovali znovu aktivovat ukončené předplatné, může vám být účtován poplatek za opětovnou aktivaci. Pokud se zaregistrujete pro služby Arlo v rámci propagačního poplatku za předplatné, mohou platit některá další omezení. Ať si zvolíte jakoukoli možnost platby předplatného, váš poplatek za předplatné nezahrnuje žádné jiné služby, vlastnosti ani funkce; je určen pouze pro služby Arlo ve znění definovaném ve zvoleném plánu. Společnost NETGEAR může nabízet více plánů předplatného s různými úrovněmi a službami.</p>
<p><br />
  <strong>10. Autorizace platby</strong><br />
  <br />
  Pokud zvolíte možnost předplatného s opakovanou platbou (tedy měsíční a roční předplatné), souhlasíte s tím, že společnost NETGEAR může automaticky účtovat poplatek za předplatné z vaší kreditní nebo platební karty na počátku každého období, pokud jste nezrušili zaškrtnutí možnosti Auto-renewal (Automatické obnovení) ve svém účtu Arlo nebo jste nezrušili své služby Arlo více než 30 dní před účtováním poplatku za předplatné. Pokud jste se přihlásili za propagační sazbu, veškerá obnovení po uplynutí období propagace budou zpoplatněna ve výši tehdy platného poplatku za předplatné. Přístup k vašim službám Arlo nebude vytvořen, dokud společnost NETGEAR nebo její zástupce neověří platnost a přesnost informací kreditní karty a neověří kladný stav vašeho účtu ke kreditní kartě.
  <br/><br/>
  V rozsahu umožněném rozhodným právem může společnost NETGEAR změnit poplatky za služby Arlo, popřípadě účtovat dodatečné poplatky za funkce, které nejsou součástí služeb Arlo.  Tyto změny poplatků nebo dodatečné poplatky se obvykle účtují až k datu obnovení předplatného. Pokud s danými změnami poplatků nebo dodatečnými poplatky nejste spokojeni, můžete používání služeb Arlo ukončit do 30 dnů od implementace těchto změn poplatků nebo dodatečných poplatků, přičemž vám vznikne nárok na přiměřenou náhradu za zaplacené, avšak nevyužité poplatky za využívání služeb Arlo.  Společnost NETGEAR vás na veškeré změny poplatků či nové poplatky předem upozorní e-mailem na e-mailovou adresu zaznamenanou ve vašem účtu.
  <br/><br/>
  Společnost NETGEAR může pozastavit nebo ukončit vaše služby Arlo bez předchozího upozornění na základě odmítnutí jakýchkoli poplatků z kreditní karty nebo v případě, že vydavatel karty (případně její zástupce nebo pobočka) vyžaduje vrácení plateb dříve provedených na účet společnosti NETGEAR za služby Arlo. Souhlasíte s tím, že společnost NETGEAR může účtovat úroky ze všech splatných částek, které zůstanou neuhrazeny pod dobu 30 dnů nebo déle. Měsíční úrok bude roven 1,5 % částky po splatnosti nebo nejvyšší možné sazbě povolené zákonem, podle toho, která sazba je nižší, dokud nebude uhrazena částka po splatnosti a úrok. Tato práva doplňují a nijak nenahrazují žádná jiná zákonná práva nebo opravné prostředky, které má společnost NETGEAR k dispozici. V případě trvajícího prodlení může společnost NETGEAR postoupit váš účet jiné společnosti za účelem splnění závazku.
</p>
<p><br />
  <strong>11. Poskytovatel služeb internetu a poplatky za mobilní telefon</strong><br />
  <br />
  Služby Arlo vyžadují používání širokopásmového připojení k internetu. Nesete odpovědnost za veškeré servisní poplatky za své připojení k internetu nebo za datový tarif užívaný pro přístup ke službám Arlo, a stvrzujete a souhlasíte, že budete výhradně odpovědní za veškeré spory s jakýmkoli poskytovatelem služeb internetu nebo mobilním operátorem souvisejících s výše uvedeným. Zvláště streamování a zobrazení nahraných videozáznamů a použití aplikací může vést k dalším a značným poplatkům v zařízeních, která využívají datový tarif. Společnost NETGEAR nenese odpovědnost a neposkytuje žádná ujištění týkající se dostupnosti, funkčnosti ani nákladů na jakékoli širokopásmové připojení k internetu ani za jiný datový tarif.</p>
<p><br />
  <strong>12. Používání služeb Arlo</strong><br />
  <br />
  Ke službám Arlo můžete přistupovat a používat je pouze se systémem Arlo, který má oprávnění komunikovat s webovými stránkami Arlo. Souhlasíte, že nebudete se svým systémem Arlo manipulovat ani jej  jinak upravovat. Služby jsou poskytovány pro vaše osobní, nekomerční použití a nesmějí být opětovně prodávány, a to vcelku ani částečně. S výjimkou ustanovení výslovně uvedených v těchto Podmínkách nesmíte přenášet služby Arlo ani právo je přijímat. Používáním služeb Arlo souhlasíte s přijetím veškerých aktualizací softwaru a upgradů, které společnost NETGEAR zasílá do vašeho systému Arlo. Pokud deaktivujete funkci automatických aktualizací, může to mít negativní vliv na některé funkce systému Arlo. I když funkci automatických aktualizací v systému Arlo deaktivujete, může společnost NETGEAR stále implementovat kriticky důležité aktualizace systému Arlo, aktualizace pro aplikace Arlo spouštěné v zařízeních iPhone, iPad a telefonech nebo tabletech se systémem Android a aktualizace služeb podpory Arlo. Pokud váš systém Arlo přistupuje k webovým stránkám Arlo (bez ohledu na stav vašich plateb nebo předplatného), stvrzujete a souhlasíte, že jste uživatelem služeb Arlo a jste vázáni ustanoveními těchto Podmínek.
</p>
<p><br />
  <strong>13. Ukončení služby</strong><br />
  <br />
  Kdykoli a bez omezení můžete požádat o ukončení svého účtu a práva používat služby Arlo. Poskytování služeb Arlo se ukončí přibližně za 5 pracovních dnů od vašeho požadavku.  Využijete-li tento způsob ukončení, nevznikne vám žádný nárok na vrácení jakýchkoli poplatků za služby Arlo, včetně předplatného. Po ukončení vašeho účtu však některé informace nemusejí být ihned odstraněny ze systémů společnosti NETGEAR nebo jejích zástupců, zejména položky protokolů, diagnostika, analytické ukazatele pocházející ze zařízení přiřazených uživateli, detaily transakcí účtu nebo informace podléhající příkazu k domovní prohlídce, předvolání nebo jinému právnímu procesu.
<br/><br/>
  Bez ohledu na cokoli protikladného v těchto podmínkách si společnost NETGEAR zachovává absolutní právo ihned ukončit váš účet, pokud jsou z jakéhokoli důvodu odmítnuty poplatky za předplatné, pokud porušíte ustanovení těchto podmínek, pokud zneužijete služby Arlo nebo pokud změníte systém Arlo nebo použijete služby či software Arlo takovým způsobem, který narušuje práva k duševnímu vlastnictví společnosti NETGEAR nebo jejích dceřiných společností a poboček nebo jakékoli jiné strany.
<br/><br/>
  Kromě toho může společnost NETGEAR ukončit váš účet a tyto Podmínky z jakéhokoli jiného důvodu, pokud vám společnost NETGEAR toto ukončení oznámí nejméně 30 dní předem. Po jakémkoli podobném ukončení vašeho účtu budete stále povinni uhradit nezaplacené poplatky související s vaším použitím služeb Arlo před jejich ukončením, přičemž vám společnost NETGEAR poskytne přiměřenou náhradu za zaplacené, avšak nevyužité poplatky za využívání služeb Arlo, které vzniknou v důsledku ukončení ze strany společnosti NETGEAR tímto způsobem. Ukončení služeb Arlo může vést k propadnutí a destrukci veškerých informací souvisejících s vaším členstvím, včetně obsahu.
<br/><br/>
  Všechna ustanovení těchto Podmínek, která by vzhledem ke své povaze měla platit i po ukončení, budou platit i po ukončení, zejména ustanovení týkající se vlastnictví, odmítnutí záruk a omezení odpovědnosti.
</p>
<p><br />
  <strong>14. Oznámení</strong><br />
  <br />
  Společnost NETGEAR vám může poskytnout oznámení týkajících se změn těchto Podmínek, a to e-mailem, běžnou poštou, textovou zprávou, příspěvky nebo aktualizacemi na webových stránkách Arlo nebo jinými přiměřenými prostředky, které jsou nyní známy nebo budou v budoucnu vyvinuty.</p>
<p><br />
  <strong>15. Nárok na software a duševní vlastnictví</strong><br />
  <br />
  Ve svém systému Arlo pravděpodobně budete potřebovat použít určité softwarové programy, abyste mohli funkce používat nebo abyste získali k některým funkcím služeb Arlo plný přístup. Vyžaduje se od vás, abyste přijali a používali software obsažený ve vašem systému Arlo v době zakoupení a další softwarové programy, které mohou být do vašeho systému Arlo příležitostně dodány společností NETGEAR. Společnost NETGEAR nebo její dceřiné společnosti, pobočky a držitelé licencí si zachovávají nárok na vlastnictví veškerého softwaru pro systém Arlo a některá práva k duševnímu vlastnictví v systému Arlo. Společnost NETGEAR nebo její pobočky si rovněž mohou zachovat vlastnictví veškerých autorských práv a ochranných známek NETGEAR a Arlo. V případě softwaru jiné společnosti dodávaného společností NETGEAR nebo jejími dceřinými společnostmi a pobočkami do systému Arlo si dotčená jiná společnost zachovává nárok na vlastnictví svého softwaru, autorských práv a ochranných známek.
<br/><br/>
  Jakékoli pokusy o rozebrání, dekompilaci, vytváření odvozených děl, zpětné dešifrování, úpravy, poskytování odvozených licencí, distribuci nebo použití systému Arlo nebo softwaru systému Arlo k jiným účelům jsou přísně zakázány, pokud platné zákony takový zákaz povolují. Nainstalujete-li jakékoli softwarové aplikace společnosti NETGEAR do domácího počítače, pak se vlastnictví a další podmínky takového používání řídí platnou Licenční smlouvou s koncovým uživatelem, kterou musíte odsouhlasit před instalací.
</p>
<p><br />
  <strong>16. Oznámení a postup pro uplatňování reklamací autorských práv nebo narušení práv k duševnímu
    vlastnictví
  </strong><br />
  <br />
  Společnost NETGEAR respektuje duševní vlastnictví ostatních a totéž vyžaduje od svých uživatelů. Společnost NETGEAR může, za vhodných podmínek a podle vlastního uvážení, deaktivovat nebo ukončit účty uživatelů, kteří mohou být opakovanými narušiteli práv k duševnímu vlastnictví jiných subjektů. Jste-li přesvědčeni, že bylo vaše dílo kopírováno takovým způsobem, že to představuje porušení autorských práv, nebo došlo k jinému porušení vašich práv k duševnímu vlastnictví, poskytněte prosím společnosti NETGEAR následující informace:</p>
<ul>
  <li>elektronický nebo fyzický podpis osoby oprávněné jednat v zastoupení vlastníka autorských práv nebo jiného podílu na právech k duševnímu vlastnictví</li>
  <li>popis díla chráněného autorským právem nebo jiným podílem na právech k duševnímu vlastnictví, u něhož byla podle vás tato práva porušena</li>
  <li>popis umístění materiálu, u něhož podle vás došlo k narušení, na webových stránkách</li>
  <li>svou adresu, telefonní číslo a e-mailovou adresu</li>
  <li>prohlášení, že jste v dobré víře přesvědčeni, že sporné použití nedisponuje oprávněním od vlastníka autorských práv, jeho zástupce nebo zákona</li>
  <li>prohlášení, které poskytujete pod trestem křivé přísahy, že výše uvedené informace ve vašem oznámení jsou přesné a že jste vlastníkem autorských práv nebo práv k duševnímu vlastnictví nebo máte oprávnění jednat v zastoupení vlastníka autorských práv nebo práv k duševnímu vlastnictví.</li>
</ul>
<p>Zašlete nám tyto informace poštou na adresu:</p>
<ul>
  <li>Legal Department, NETGEAR, 350 E Plumeria Dr, San Jose, CA 95134, EE. UU.</li>
</ul>
<p><strong>17. Software s otevřeným kódem ("open source")</strong><br />
  <br />
  Některé komponenty softwaru pro systém Arlo podléhají obecné veřejné licenci GNU (General Public License, zkratka GPL) nebo jiným takzvaným licencím s otevřeným kódem (pod souhrnným označením "software s otevřeným kódem"). Software s otevřeným kódem nesmí podléhat omezením uvedeným v Části 15 těchto Podmínek. Můžete bez omezení používat, upravovat a distribuovat software s otevřeným kódem podléhající licenci GPL, pokud dodržujete podmínky licence GPL (které jsou k dispozici na adrese <a href="http://www.gnu.org/copyleft/gpl.html">www.gnu.org/copyleft/gpl.html</a>). Pro objasnění, tyto Podmínky neomezují vaše práva ani vám neudělují nahrazující práva udělená podmínkami licence jakéhokoli dotčeného softwaru s otevřeným kódem</p>
<p><br />
  <strong>18. Odkazy</strong><br />
  <br />
  Můžete poskytnout odkaz na své osobní webové stránky Arlo. Jakýkoli odkaz na jakékoli služby Arlo musí vést na jejich domovskou nebo první stránku.
<br/><br/>
  Služby Arlo nebo třetí strany mohou poskytovat odkazy na jiné světové webové stránky či zdroje. Vzhledem k tomu, že společnost NETGEAR nemá nad takovými webovými stránkami a zdroji žádnou kontrolu, souhlasíte, že společnost NETGEAR nenese odpovědnost za dostupnost těchto externích webových stránek a zdrojů. Nepodporuje žádný obsah, produkty ani jiné materiály, které se na těchto webových stránkách nebo zdrojích nacházejí či jsou tam k dispozici, ani za ně nenese žádnou odpovědnost. Dále souhlasíte s tím, že společnost NETGEAR neponese odpovědnost, přímou ani nepřímou, za žádné škody ani ztráty způsobené nebo údajně způsobené v souvislosti s použitím nebo spoléháním na jakýkoli podobný obsah, zboží nebo služby dostupné prostřednictvím jakýchkoli takových webových stránek či zdrojů.</p>
<p><br />
  <strong>19. Speciální výstrahy týkající se mezinárodního použití</strong><br />
  <br />
  Vzhledem ke globální povaze internetu souhlasíte, že budete dodržovat všechna místní pravidla týkající se online chování a přijatelného obsahu. Zvláště souhlasíte s tím, že dodržíte všechny platné zákony týkající se přenosu technických dat exportovaných ze Spojených států amerických nebo ze země, v níž trvale žijete. Ujišťujete a zaručujete, že se nenacházíte v zemi podléhající embargu vlády USA ani takové zemi, která byla vládou USA označena jako země "podporující terorismus", a že nejste uvedeni na žádném seznamu zakázaných nebo omezených stran vlády USA.</p>
<p><br />
  <strong>20. Žádný opětovný prodej služeb Arlo</strong><br />
  <br />
  Souhlasíte s tím, že nebudete reprodukovat, duplikovat, kopírovat, prodávat, obchodovat, znovu prodávat ani využívat žádnou část služeb Arlo (včetně vašeho ID Arlo), použití služeb Arlo ani přístup ke službám Arlo k žádným komerčním účelům.</p>
<p><br />
  <strong>21. Odškodnění</strong><br />
  <br />
  SOUHLASÍTE S TÍM, ŽE BUDETE BRÁNIT, ODŠKODNÍTE A ZABRÁNÍTE POŠKOZENÍ SPOLEČNOSTI NETGEAR A JEJÍCH DCEŘINÝCH SPOLEČNOSTÍ A POBOČEK PŘED JAKÝMIKOLI A VEŠKERÝMI NÁROKY, SOUDNÍMI ŘÍZENÍMI, POŠKOZENÍMI, ODPOVĚDNOSTMI, ZTRÁTAMI, NÁKLADY A VÝDAJI (NAPŘÍKLAD PŘIMĚŘENÝMI POPLATKY PRO PRÁVNÍHO ZÁSTUPCE), ZEJMÉNA PŘED REKLAMACEMI TÝKAJÍCÍMI SE ÚDAJNÉHO ZANEDBÁNÍ, NARUŠENÍ SOUKROMÍ, PORUŠENÍ AUTORSKÝCH PRÁV NEBO PORUŠENÍ OCHRANNÝCH ZNÁMEK PROTI SPOLEČNOSTI NETGEAR A JEJÍM DCEŘINÝM SPOLEČNOSTEM NEBO POBOČKÁM NEBO SLUŽBÁM ARLO, JEŽ SOUVISEJÍ NEBO VZNIKLY V DŮSLEDKU VAŠEHO PORUŠENÍ JAKÉHOKOLI USTANOVENÍ TĚCHTO PODMÍNEK, VAŠEHO ZNEUŽITÍ SLUŽEB ARLO NEBO MYARLO NEBO NEOPRÁVNĚNÉ ÚPRAVY ČI ZMĚNY PRODUKTŮ ČI SOFTWARU ARLO.</p>
<p><br />
  <strong>22. Záruka a odmítnutí záruky</strong><br />
  <br />
  Společnost NETGEAR zaručuje, a to pouze vám, že kamery Arlo a zařízení pro základní stanici nebudou trpět vadami materiálu a dílenského zpracování po dobu dvou (2) let od data zakoupení kamer Arlo a zařízení pro základní stanice, jak je popsáno v omezené záruce společnosti NETGEAR na adrese http://www.netgear.com/about/warranty/.
<br/><br/>
  V ROZSAHU UMOŽNĚNÉM ROZHODNÝM PRÁVEM, POKUD SE TÝKÁ JINÉ ZÁRUKY NEŽ VÝŠE UVEDENÉ ZÁRUKY NA PRODUKTY PRO KAMERY A ZAŘÍZENÍ PRO ZÁKLADNÍ STANICE ARLO, CHÁPETE A SOUHLASÍTE, ŽE SLUŽBY ARLO JSOU POSKYTOVÁNY "TAK JAK JSOU" A "JAK JSOU DOSTUPNÉ". SPOLEČNOST NETGEAR NEPOSKYTUJE ŽÁDNÉ ZÁRUKY, ŽE SLUŽBY ARLO SPLNÍ VAŠE POŽADAVKY NEBO ŽE POUŽÍVÁNÍ SLUŽEB ARLO BUDE NEPŘERUŠENÉ, VČASNÉ, ZABEZPEČENÉ ČI BEZCHYBNÉ. SPOLEČNOST NETGEAR ROVNĚŽ NEPOSKYTUJE ŽÁDNÉ ZÁRUKY TÝKAJÍCÍ SE PŘESNOSTI NEBO SPOLEHLIVOSTI JAKÝCHKOLI INFORMACÍ ZÍSKANÝCH PROSTŘEDNICTVÍM SLUŽEB ARLO (NAPŘÍKLAD OBSAHU POCHÁZEJÍCÍHO OD TŘETÍCH STRAN), ŽE BUDOU ZÁVADY SLUŽEB ARLO ODSTRANĚNY NEBO ŽE BUDOU PRODUKTY ARLO A SLUŽBY ARLO KOMPATIBILNÍ S JAKÝMKOLI KONKRÉTNÍM HARDWAREM NEBO SLUŽBOU. SPOLEČNOST NETGEAR DÁLE NEZARUČUJE, ŽE SLUŽBY ARLO NEBO SERVERY SPOLEČNOSTI NETGEAR, KTERÉ VÁM POSKYTUJÍ DATA A OBSAH, NEOBSAHUJÍ VIRY NEBO JINÉ ŠKODLIVÉ KOMPONENTY. SPOLEČNOST NETGEAR ROVNĚŽ NEPŘIJÍMÁ A NEPONESE ŽÁDNOU ODPOVĚDNOST ZA ŽÁDNÉ ŠKODY ZPŮSOBENÉ VIRY, KTERÉ MOHOU OVLIVNIT VAŠI ZÁKLADNÍ STANICI ARLO, POČÍTAČOVÝ SOFTWARE NEBO JINÝ HARDWARE. KROMĚ VÝŠE UVEDENÉ ZÁRUKY NA KAMERY A ZAŘÍZENÍ PRO ZÁKLADNÍ STANICE ARLO SPOLEČNOST NETGEAR A JEJÍ DODAVATELÉ ODMÍTAJÍ VEŠKERÉ ZÁRUKY JAKÉHOKOLI DRUHU, AŤ VÝSLOVNÉ, PŘEDPOKLÁDANÉ NEBO STATUTÁRNÍ, V SOUVISLOSTI SE SLUŽBAMI ARLO, NAPŘÍKLAD VEŠKERÉ PŘEDPOKLÁDANÉ ZÁRUKY NÁROKU, OBCHODOVATELNOSTI, VHODNOSTI PRO URČITÝ ÚČEL NEBO NENARUŠENÍ PRÁV TŘETÍCH STRAN. VZHLEDEM K TOMU, ŽE NĚKTERÉ JURISDIKCE NEPOVOLUJÍ VYLOUČENÍ PŘEDPOKLÁDANÝCH ZÁRUK, POSLEDNÍ VĚTA TÉTO ČÁSTI SE NA VÁS NEMUSÍ VZTAHOVAT. SPOLEČNOST NETGEAR DÁLE VÝSLOVNĚ ODMÍTÁ VEŠKEROU ODPOVĚDNOST ZA JAKÉKOLI REKLAMACE SELHÁNÍ SLUŽEB VZNIKLÉ V DŮSLEDKU BĚŽNÉHO OPOTŘEBENÍ PRODUKTU, NESPRÁVNÉHO POUŽITÍ PRODUKTU, ZNEUŽITÍ, ÚPRAVY PRODUKTU, NESPRÁVNÉHO VÝBĚRU PRODUKTU NEBO VAŠEHO NEDODRŽENÍ JAKÝCHKOLI A VEŠKERÝCH PLATNÝCH FEDERÁLNÍCH, STÁTNÍCH NEBO MÍSTNÍCH ZÁKONŮ. TATO ZÁRUKA A ODMÍTNUTÍ ZÁRUKY VÁM POSKYTUJÍ SPECIFICKÁ ZÁKONNÁ PRÁVA. MŮŽETE MÍT JINÁ PRÁVA, KTERÁ SE LIŠÍ V JEDNOTLIVÝCH STÁTECH, PROVINCIÍCH NEBO ZEMÍCH. MIMO ROZSAH POVOLENÝ ZÁKONEM SPOLEČNOST NETGEAR NEVYLUČUJE, NEOMEZUJE ANI NEPOZASTAVUJE JINÁ PRÁVA, KTERÁ MŮŽETE MÍT, NAPŘÍKLAD PRÁVA VYPLÝVAJÍCÍ Z NEDODRŽENÍ SMLOUVY O PRODEJI. CHCETE-LI PLNĚ POROZUMĚT SVÝM PRÁVŮM, MĚLI BYSTE NASTUDOVAT ZÁKONY SVÉHO STÁTU, PROVINCIE NEBO ZEMĚ. PRO NAŠE ZÁKAZNÍKY V AUSTRÁLII: UPOZORŇUJEME, ŽE TATO ZÁRUKA JE DOPLŇKEM JAKÝCHKOLI STATUTÁRNÍCH PRÁV V AUSTRÁLII SOUVISEJÍCÍCH S VAŠÍM ZBOŽÍM, KTERÉ, V SOULADU S AUSTRALSKÝMI ZÁKONY NA OCHRANU SPOTŘEBITELE, NELZE VYLOUČIT.
</p>
<p><br />
  <strong>23. Žádní příjemci z řad třetích stran</strong><br />
  <br />
  Souhlasíte s tím, s výjimkou výslovně uvedených ustanovení v těchto Podmínkách, že v rámci těchto Podmínek nebudou existovat žádní příjemci z řad třetích stran.</p>
<p><br />
  <strong>24.Omezení odpovědnosti společnosti NETGEAR</strong><br />
  <br />
  <strong>Společnost NETGEAR nebude za žádných okolností a žádným způsobem odpovědná za jakýkoli obsah, zejména za ztrátu obsahu, jakékoli chyby nebo opomenutí v obsahu, ani za žádné ztráty nebo škody jakéhokoli druhu vzniklé v souvislosti s používáním nebo vystavením působení jakéhokoli obsahu, který byl zveřejněn, odeslán e-mailem, byl k němu získán přístup, byl přenášen nebo jinak zpřístupněn prostřednictvím služeb Arlo.</strong><br />
  <br /><br/>
  ODPOVĚDNOST SPOLEČNOSTI NETGEAR ZA ŠKODY, ZVLÁŠTĚ ZA PORUŠENÍ POVINNOSTI NEBO ZÁVAZKU ČI ZA POZDNÍ NEDOSTATEČNÉ NEBO NEUSKUTEČNĚNÉ POSKYTNUTÍ SLUŽBY, JE PŘEDEM VYLOUČENA, KROMĚ PŘÍPADŮ, KDY ZE STRANY SPOLEČNOSTI NETGEAR DOJDE K PORUŠENÍ JAKÉKOLI SMLUVNÍ POVINNOSTI NEBO ZÁVAZKU Z NEDBALOSTI. JAKÁKOLI ZODPOVĚDNOST ZA NEDBALOST JE OMEZENA NA PŘÍMÉ ZTRÁTY, KTERÉ JSOU V DANÉM PŘÍPADĚ OBVYKLE A ZA NORMÁLNÍCH OKOLNOSTÍ PŘEDVÍDATELNÉ. JSOU-LI NÁROKY VYCHÁZEJÍCÍ ZE ŠKOD ZALOŽENÉ NA ÚMYSLNÉM NEBO HRUBÉM PORUŠENÍ SMLUVNÍCH POVINNOSTÍ ČI ZÁVAZKŮ Z NEDBALOSTI ZE STRANY SPOLEČNOSTI NETGEAR, TAK VÝŠE ZMÍNĚNÉ VYLOUČENÍ NEBO OMEZENÍ ODPOVĚDNOSTI POZBÝVÁ PLATNOST. VÝŠE ZMÍNĚNÉ VYLOUČENÍ NEBO OMEZENÍ ODPOVĚDNOSTI SE ROVNĚŽ NEVZTAHUJE NA NÁROKY VYCHÁZEJÍCÍ ZE ŠKOD A ZALOŽENÉ NA SMRTI, ZRANĚNÍ NEBO ZDRAVOTNÍCH NÁSLEDCÍCH, ZA KTERÉ MŮŽE BÝT ZODPOVĚDNÁ SPOLEČNOST NETGEAR, POPŘÍPADĚ Z MIMOSMLUVNÍ ODPOVĚDNOSTI.
  <br/><br/>
  Některé státy nepovolují vyloučení nebo omezení náhodných nebo následných škod, takže se na vás výše uvedené vyloučení nemusí vztahovat. Dále účelem tohoto ustanovení není omezit odpovědnost společnosti NETGEAR v případě záměrného nebo úmyslného jednání společnosti NETGEAR. Navíc, pokud společnost NETGEAR omylem nebo nesprávně navýší platbu z vašeho účtu, tato část neomezuje schopnost společnosti NETGEAR vrátit tuto omylem nebo nesprávně účtovanou vyšší částku.
</p>
<p><br />
  <strong>25. Všeobecné informace</strong><br />
  <br />
  <em>Ucelená smlouva</em> Tyto Podmínky představují ucelenou smlouvu mezi vámi a společností NETGEAR a řídí vaše použití služeb Arlo, přičemž nahrazují jakékoli předchozí smlouvy mezi vámi a společností NETGEAR ohledně služeb Arlo. Můžete také podléhat dalším podmínkám a ustanovením, které se na vás mohou vztahovat v případě, že zakoupíte některé služby Arlo, služby poboček, obsah pocházející od třetích stran nebo software jiných společností.
<br/><br/>
    <em>Volba zákona a soudního dvora </em> V rozsahu umožněném vaším místním právem se tyto podmínky a vztah mezi vámi a společností Arlo řídí právem státu Kalifornie bez ohledu na rozpor se zákonnými ustaveními.
  V rozsahu umožněném vaším místním právem se jakékoli spory vzniklé v důsledku nebo související s předmětem této smlouvy budou s konečnou platností vyřešeny arbitráží v okrsku Santa Clara County, Kalifornie, s využitím anglického jazyka, jak je uvedeno v předpisu JAMS
  (Streamlined Arbitration Rules and Procedures of Judicial Arbitration and Mediation Services, Inc. – zjednodušená pravidla a postupy pro soudní arbitráž a mediační služby) platném v dané době, a to jedním obchodním arbitrem s významnými zkušenostmi v oblasti řešení sporů ohledně práv k duševnímu vlastnictví a obchodních kontraktů, který bude zvolen z příslušného seznamu arbitrů JAMS, v souladu s předpisy JAMS. Takto udělené rozhodnutí lze předložit k posouzení soudu disponujícímu jurisdikcí, nebo je možné předložit tomuto soudu žádost o soudní přijetí jakéhokoli rozhodnutí a pořadí vynucení, v závislosti na případu. Jakákoli arbitráž v rámci této Smlouvy se bude konat individuálně: hromadná jednání a hromadné arbitráže nejsou povoleny.
  <br/><br/>
  JSTE SROZUMĚNI A SOUHLASÍTE S TÍM, ŽE UZAVŘENÍM TÉTO SMLOUVY SE VY I SPOLEČNOST NETGEAR VZDÁVÁTE PRÁVA NA SOUDNÍ PROCES PŘED POROTOU
  A ÚČASTI NA HROMADNÉM JEDNÁNÍ.
  <br/><br/>
  Bez omezení výše uvedeného bude mít každá strana právo zahájit řízení u soudu příslušné jurisdikce ohledně zakazujícího nebo jiného srovnatelného opravného prostředku až do konečného rozhodnutí arbitra. Pro účely této Smlouvy strany souhlasí s exkluzivní jurisdikcí a konáním v soudních dvorech USA v okrsku Northern District státu Kalifornie.
  <br/><br/>
    <em>Zřeknutí se práv a oddělitelnost Podmínek.</em> Pokud společnost NETGEAR nebude prosazovat či vynucovat jakékoli právo nebo ustanovení těchto Podmínek, nepředstavuje to zřeknutí se takového práva nebo podmínky.  Bude-li jakékoli ustanovení těchto Podmínek shledáno neplatným podle soudu kompetentní jurisdikce, strany bez ohledu na to souhlasí, že by se soudní dvůr měl snažit poskytnout platnost záměrům stran tak, jak se odrážejí v daném ustanovení, a další ustanovení těchto Podmínek zůstávají plně platná a účinná.
  <br/><br/>
    <em>Žádné právo přeživšího na společný podíl a nepřenosnost.</em> Souhlasíte s tím, že váš účet Arlo je nepřenosný a veškerá práva k vašemu ID Arlo nebo obsahu v rámci vašeho účtu se v případě vaší smrti ukončí. Po přijetí kopie úmrtního listu může být váš účet ukončen a veškerý obsah v něm uložený trvale odstraněn.
<br/><br/>
  Názvy částí uvedené v těchto Podmínkách slouží pouze pro praktické účely a nemají žádný právní ani smluvní účinek.</p>
<p><br />
  <strong>26. KONTAKT</strong><br />
  <br />
  Následující subjekt společnosti NETGEAR je odpovědný za poskytování služeb Arlo v závislosti na tom, kde systém Arlo používáte</p>
<table border="1" cellspacing="0" cellpadding="0" width="56%">
  <tr>
    <td width="61%"><br />
      Severní a Jižní Amerika</td>
    <td width="38%"><p>NETGEAR Inc.</p></td>
  </tr>
  <tr>
    <td width="61%"><p>Všechna ostatní mezinárodní území (zejména Evropa, Střední východ, Afrika, Asie a Tichomoří, Austrálie a Nový Zéland)</p></td>
    <td width="38%"><p>NETGEAR International Limited</p></td>
  </tr>
</table>
<p><strong>&nbsp;</strong></p>
<p>Máte-li tedy jakékoli otázky, stížnosti nebo reklamace související se službami Arlo, můžete nás kontaktovat na adrese:</p>
<address>
NETGEAR, Inc.
</address>
<address>
350 East Plumeria Drive
</address>
<address>
San Jose, CA 95134
</address>
<address>Telefon do kanceláře</address>
<address>408-907-8000</address>
<address>Fax do kanceláře:</address>
<address>408-907-8097</address>
<address>&nbsp;</address>
<address>VAGY</address>
<address>&nbsp;</address>
<address>First Floor Building 3 University Technology Centre Curraheen Road</address>
<address>Cork,Ireland</address>
<address>Telefon do kanceláře</address>
<address>353 21 2333 200</address>
<address>Fax do kanceláře:</address>
<address>353 21 2333 299</address>
<p>Revize 1, platí od: 15. listopadu 2014</p>
</body>
</html>
