<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>NETGEAR Arlo Használati feltételek</title>
</head>

<body>
<h2>Arlo Használati feltételek</h2>
<pre>Utolsó frissítés: 2014. november 15</pre>
<p><strong>Ön szabályozza, hogy ki láthatja kameráit és tartalmait.</strong>&nbsp;Az Arlo rendszert az Arlo kameráival rögzített tartalmak, többek között az Arlo kamerákkal készített videók és fényképek megtekintésére tervezték. Ön szabályozza a kameráihoz és megosztott tartalmaihoz való hozzáférést. Valamennyi Arlo videofelügyeleti rendszer Arlo Basic előfizetéssel kerül forgalomba, amely lehetővé teszi az Arlo kamerák tartalmainak valós idejű, távoli megtekintését, vagy olyan további előfizetésekre is átválthat, amelyek az alábbi funkciókat is lehetővé teszik: automatikus rögzítés mozgás észlelésekor; riasztások mozgás észlelésekor (a kapcsolódó videókra mutató hivatkozásokkal); videoklipek küldése iPhone vagy iPad készülékére, Android telefonjára vagy táblagépére; digitális pásztázás és nagyítás; megnövelt videotárhely, valamint akár 5 kamera támogatása. Arlo fiókjának beállításai segítségével beállíthatja, hogy kamerái, fényképei és videói privát vagy nyilvános hozzáférésűek legyenek-e.<br />
  <br />
  <strong>Korhatár:</strong>&nbsp;Az Arlo szolgáltatás igénybevételéhez legalább 18 évesnek kell lennie, így az Arlo szolgáltatásba való regisztrációval kijelenti, hogy elmúlt 18 éves. A NETGEAR Arlo rendszere nem gyűjt és nem kér be személyes adatokat 18 éven aluli személyektől, illetve a NETGEAR nem engedélyezi ilyen személyek számára a regisztrációt az Arlo rendszerbe. Amennyiben még nem múlt el 18 éves, ne próbáljon meg regisztrálni az Arlo rendszerbe, illetve ne küldjön magáról információt szülői hozzájárulás nélkül. 18 éven alul személyek szülői hozzájárulás nélkül nem adhatnak meg személyes adatokat a NETGEAR számára. Amennyiben tudomásunkra jut, hogy szülői engedély nélkül gyűjtöttünk személyes adatokat 18 éven aluli személytől, ezeket az adatokat töröljük. Ha úgy véli, hogy 18 éven aluli személy adatai vannak a birtokunkban, kérjük, vegye fel velünk a kapcsolatot a legal@netgear.com címen.
  <br/>
  A teljes Arlo Használati feltételeket alább találja.
</p>
<p><br />
  <strong>Bevezetés</strong><br />
  <br />
  Üdvözöljük az Arlo és myArlo rendszerben. Az Arlo rendszert a NETGEAR, Inc. illetve annak leányvállalati és partnerei ("NETGEAR"*) üzemeltetik. Az
<br/><br />
  (a) Arlo kamerák, bázisállomás-eszközök és személyi videohálózat (a továbbiakban az ƒ"Arlo rendszer"); és
  (b) az Arlo weboldalak és kapcsolódó előfizetések, tartalomszolgáltatások, myArlo fiókok, folyamatos átvitelű videó oldalak és minden egyéb, a NETGEAR által szolgáltatott vagy a jövőben szolgáltatott Arlo termékkel kapcsolatos webes szolgáltatás (a továbbiakban az "Arlo weboldalak")
  (a fenti (a) és (b) pontok, a továbbiakban együttesen az "Arlo szolgáltatások") használatával Ön elfogadja jelen Használati feltételek ("Használati feltételek") minden feltételét és kikötését. Jelen Használati feltételek az Arlo szolgáltatások használatára vonatkozó feltételeket tartalmazzák, és jogilag kötelező érvényű megállapodást jelentenek Ön és a NETGEAR között ("Megállapodás").</p>
<p><br />
  <strong>1. Használati feltételek</strong><br />
  <br />
  Az Arlo rendszerbe az Arlo weboldalain keresztül történő regisztrációt, valamint az Arlo szolgáltatások használatát jelen Használati feltételek rendelkezései szabályozzák. A NETGEAR saját belátása szerint módosíthatja a jelen Használati feltételeket. Jelen Használati feltételek bármely rendelkezésének módosítását az Arlo weboldalán is közzétesszük. Azt javasoljuk, hogy rendszeresen tekintse meg a jelen Használati feltételek aktuális verzióját az Arlo weboldalakon. Amennyiben jelen Használati feltételek bármely módosításával nem elégedett, a jelen Használati feltételek 13. pontja szerint felfüggesztheti az Arlo szolgáltatások használatát. Amennyiben a Használati feltételek módosításáról szóló értesítést követően folytatja az Arlo szolgáltatások használatát, azzal elfogadja a módosított Használati feltételeket. Az Arlo rendszerben foglalt szoftverösszetevőket Ön licenc alapján használhatja, így azok nem kerülnek az Ön tulajdonába.  Az Arlo szolgáltatások nem használhatók Kubában, Iránban, Észak-Koreában, Szudánban és Szíriában, és az Arlo rendszert nem szabad értékesíteni ezekben az országokban.
  <br/><br />
  AZ ARLO RENDSZER, A WEBOLDALAK ÉS A SZOLGÁLTATÁSOK CSAK SZEMÉLYES, NEM KERESKEDELMI CÉLRA HASZNÁLHATÓK.</p>
<p><br />
  <strong>2. A regisztrációra vonatkozó információk</strong><br />
  <br />
  Az Arlo rendszer használatához regisztráció szükséges. A regisztrációhoz a következő "Felhasználói adatokat" kell megadnia: (i) neve, (ii) rendszerének azonosítószáma (az egyes Arlo bázisállomásokhoz mellékelve) és (iii) e-mail címe. Kijelenti, hogy elmúlt 18 éves, illetve pontos és teljes Felhasználói adatokat ad meg. Amennyiben pontatlan vagy nem teljes adatokat ad meg, a NETGEAR felfüggesztheti fiókját. Emellett azt is kijelenti, hogy jogosult az Arlo szolgáltatások használatára és elérésére. Jelen Használati feltételek nem érvényesek, ahol azokat törvény tiltja; az ilyen törvényhatósági területeken az Arlo szolgáltatásokhoz való hozzáférés jogát visszavonjuk.
<br/><br />
  A NETGEAR tiszteletben tartja az Ön Felhasználói adatainak titkosságát és a http://www.netgear.com/about/privacy-policy/ címen elérhető NETGEAR Adatvédelmi irányelvnek megfelelően biztosítja a védelmüket. Azt javasoljuk, hogy rendszeresen tekintse át az Adatvédelmi irányelvet. A NETGEAR az olyan használati adatokat követi nyomon, mint a naplóbejegyzések, diagnosztika, sávszélesség-használat, illetve számos egyéb, a felhasználóhoz rendelt eszközből származó analitikai adat, de Személyes adatait nem adja át harmadik félnek marketing vagy promóciós célokból, kivéve, ha a regisztráció során ehhez kifejezetten hozzájárult.
<br/><br />
  A regisztrációs folyamat elvégzésével elfogadja az Adatvédelmi irányelvet, és kijelenti, hogy hozzájárul, hogy a NETGEAR gyűjtse, tárolja és felhasználja Személyes adatait. Személyes adatait bármikor jogában áll frissíteni, illetve bármikor visszavonhatja a Személyes adatok gyűjtésére, tárolására és felhasználására vonatkozó hozzájárulását. Ezen módosításokat az Arlo fiókjába történő bejelentkezéssel végezheti el. A Személyes adatok gyűjtésének, tárolásának vagy felhasználásának korlátozása esetén előfordulhat, hogy az Arlo szolgáltatások bizonyos funkcióhoz nem férhet hozzá.
</p>
<p>
  <br />
  <strong>3. Tagsági fiók, jelszó és biztonság</strong><br />
  <br />
  Az Arlo szolgáltatásokba történő regisztráció során létre kell hoznia egy jelszót és egy fióknevet. Az Ön felelőssége biztosítani, hogy jelszavához és fiókjának mások ne férhessenek hozzá, illetve teljes mértékben Ön felelős a jelszava vagy fiókja alatt végzett minden tevékenységért. Ön a beleegyezését adja ahhoz, hogy
  (a) azonnal értesíti a NETGEAR-t jelszava vagy fiókja jogosulatlan használatáról és minden egyéb biztonsági szabályszegésről, és
  (b) minden munkamenet végén kijelentkezik a fiókjából.
<br/><br />
  A NETGEAR nem vállal felelősséget jelen 3. pont figyelmen kívül hagyásából eredő veszteségekért és károkért. A NETGEAR saját belátása szerint elutasíthatja a regisztrációt vagy törölheti Arlo fiókját.</p>
<p><br />
  <strong>4. Harmadik fél tartalom</strong><br />
  <br />
  Az Arlo szolgáltatásokkal olyan, harmadik felek által szabályozott médiatartalmakhoz ("Harmadik fél tartalom") is hozzáférhet, melyek szerkesztését és programozását nem a NETGEAR szabályozza. Tudomásul veszi, hogy
  (a) a Harmadik fél által biztosított tartalmak szolgáltatói bármikor korlátozhatják vagy visszavonhatják a tartalmaikhoz való hozzáférést;
  (b) az irányadó jog által megengedett legnagyobb mértékben a NETGEAR nem felelős semmilyen Harmadik fél által biztosított tartalomért, és nem gyakorol szerkesztői ellenőrzést felettük; és
  (c) a NETGEAR nem rendelkezik ellenőrzéssel a Harmadik fél által biztosított tartalmak terjesztése felett.
<br/><br />
  Elfogadja, hogy a Harmadik fél tartalmakat illetően a NETGEAR nem tartozik felelősséggel Ön vagy az Arlo rendszert használó további személyek felé. Azt is elfogadja és kijelenti, hogy az Arlo szolgáltatások használatával elért vagy továbbított Harmadik fél tartalmakat csak személyes, nem kereskedelmi célra használja fel, és az Arlo szolgáltatásokat nem használja Harmadik fél tartalmak illegális másolására, illegális megjelenítésére vagy egyéb illegális felhasználására. Harmadik fél tartalmak megjelenítése, felhasználása vagy másolása előtt általában a megfelelő jogtulajdonos hozzájárulására van szükség. A szerzői joggal védett munkák jogosulatlan másolása vagy terjesztése a szerzői jog tulajdonosát megillető jogok megsértésének számít.
<br/><br />
  A NETGEAR felfüggesztheti a mások szerzői jogát, védjegyjogát vagy szellemi tulajdonjogát megsértő NETGEAR szolgáltatás vagy szoftver felhasználóinak fiókját. Ezenkívül az USA törvényei és más külföldi törvények értelmében a szellemi tulajdonjogok megsértésének megelőzésére vonatkozó intézkedések kiiktatását vagy megkerülését célzó lépések is jogsértőek. A NETGEAR felfüggesztheti azon felhasználók Arlo fiókját, akik az ilyen biztonsági intézkedések kiiktatását vagy megkerülését célzó módszereket fejlesztenek ki vagy használnak, és minden egyéb szükséges vagy megfelelő lépést megtehet, hogy megakadályozza a szellemi tulajdonjogok birtokosait illető jogok megsértését.
</p>
<p><br />
  <strong>5. Az Arlo szolgáltatások változásai</strong><br />
  <br />
  Az irányadó jog által megengedett legnagyobb mértékben a NETGEAR a saját belátása szerint, továbbá a felhasználók engedélye és előzetes bejelentés nélkül módosíthatja az Arlo szolgáltatások funkcióit, illetve hozzáadhat vagy eltávolíthat bizonyos funkciókat. Amennyiben előfizetése során nem elégedett az Arlo szolgáltatások valamely módosításával, azonnal felfüggesztheti az szolgáltatások használatát, és jogosult arányosított visszatérítést kapni a már kifizetett, de még fel nem használt előfizetéséért. A NETGEAR-nek nem kötelessége, hogy az Arlo rendszerhez bármelyik vagy valamennyi funkciót biztosítsa, és saját belátása szerint bármikor megszüntetheti bizonyos Arlo rendszerek szoftverfrissítéseit. Mivel a különböző Arlo rendszerek különböző funkciókat támogathatnak, a NETGEAR által biztosított szolgáltatás szintje az egyes Arlo rendszerek esetében eltérhet.</p>
<p><br />
  <strong>6. A szolgáltatásra való jogosultság/Korhatár</strong><br />
  <br />
  Az Arlo szolgáltatások használatához az Arlo rendszernek folyamatos szélessávú internetkapcsolatra van szüksége. Az Arlo szolgáltatások engedélyezéséhez minden Arlo rendszert regisztrálni kell az arlo.netgear.com címen.
<br/><br />
  AZ ARLO SZOLGÁLTATÁSOKAT CSAK 18 ÉVEN FELÜLI FELHASZNÁLÓK HASZNÁLHATJÁK, MIVEL AZ ARLO SZOLGÁLTATÁSOK HOZZÁFÉRÉST BIZTOSÍTHATNAK OLYAN VIDEÓKHOZ VAGY KÉPEKHEZ, AMELYEK EXPLICIT MÓDON TARTALMAZHATNAK ERŐSZAKOT, SZEXUALITÁST VAGY DROGHASZNÁLATOT ÁBRÁZOLÓ TARTALMAKAT. MINDEN 18 ÉVEN ALULI FELHASZNÁLÓ ESETÉBEN SZÜLŐI DÖNTÉS JAVASOLT.</p>
<p><br />
  <strong>7. A tagoktól elvárt magatartás</strong><br />
  <br /><br />
  Ön tudomásul veszi, hogy minden nyilvánosan közzétett vagy bizalmasan továbbított információért, adatért, szövegért, szoftverért, fényképért, videóért, üzenetért, címkéért, visszajelzésért, megjegyzésért, kérdésért és egyéb információért vagy adatért ("Tartalom") kizárólag az a személy felelős, akitől az adott Tartalom származik. Ez azt jelenti, hogy teljes mértékben Ön, nem pedig a NETGEAR a felelős az Arlo szolgáltatásokon keresztül rögzített, feltöltött, közzétett, levélben küldött, továbbított vagy más módon elérhetővé tett Tartalomért.
  <br/><br />
  A NETGEAR nem ellenőrzi az Arlo szolgáltatásokon keresztül közzétett Tartalmakat, így nem garantálja az ilyen Tartalmak pontosságát, integritását és minőségét. A NETGEAR semmilyen körülmények között nem felelős semmilyen tartalomért, beleértve többek között az alábbiakat:
  (a) bármely tartalomban fellelhető hiba vagy hiányosság,
  (b) az Arlo szolgáltatásokon keresztül közzétett, levélben küldött, továbbított vagy egyéb módon elérhetővé tett Tartalom használatából (beleértve a Tartalom megtekintését, másolását vagy ismételt megosztását) eredő bármilyen veszteség vagy kár,
  (c) a Tartalom elveszése vagy sérülése vagy
  (d) bármely vonatkozó szövetségi, állami és helyi törvény megszegése az Arlo szolgáltatások használatát illetően, beleértve többek között a bármilyen célú zártláncú televíziós megfigyeléssel és nyilvános területeken történő rögzítéssel kapcsolatos törvényeket.
  <br/><br />
  Ön azt is tudomásul veszi, hogy a NETGEAR nem garantálja azon felhasználók személyazonosságát, akikkel a szolgáltatások használata során kapcsolatba kerül. Továbbá nem garantáljuk a felhasználók vagy a kereskedők által megadott adatok hitelességét. Nem ellenőrizzük és nem kötelességünk semmilyen lépést tenni azzal kapcsolatban, hogy Ön hogyan értelmezi és használja a Tartalmat, és milyen tevékenységeket végez a Tartalom megtekintése eredményeképpen, így ezennel felment minket minden felelősség alól azt illetően, hogy Ön az Arlo szolgáltatásokon keresztül hozzáfért vagy nem fért hozzá bizonyos Tartalmakhoz.
  <br/><br />
  Beleegyezik abba, hogy nem használja az Arlo szolgáltatásokat az alábbiakra:
  törvénytelen, káros, fenyegető, sértő, zaklató, jogellenes, rágalmazó, vulgáris, obszcén, becsületsértő vagy mások magánéletét sértő Tartalom feltöltése, közzététele, levélben való küldése, továbbítása vagy egyéb módon való elérhetővé tétele;
  kiskorúak bármilyen módon történő bántalmazása;
  bármely személy vagy entitás személyazonosságának felhasználása;
  fejlécek hamisítása vagy az azonosítók más módon történő manipulálása az Arlo szolgáltatásokon keresztül továbbított Tartalom eredetének elrejtése érdekében;
  bármely olyan Tartalom feltöltése, közzététele, levélben történő küldése, továbbítása vagy egyéb módon való elérhetővé tétele, melyet bármely jogszabály, illetve szerződéses vagy bizalmi kapcsolat értelmében nem áll jogában közzétennie (például alkalmazotti jogviszony vagy titoktartási megállapodás részeként megismert vagy átadott bennfentes és bizalmas információk);
  szabadalmat, védjegyet, üzleti titkot, szerzői jogot vagy egyéb tulajdonjogot sértő bármely Tartalom feltöltése, közzététele, levélben történő küldése, továbbítása vagy egyéb módon való elérhetővé tétele;
  bármely kéretlen vagy jogosulatlan hirdetés, promóciós anyag, levélszemét, spam, körlevél, piramisrendszer vagy a toborzás bármely más formájának feltöltése, közzététele, levélben való küldése, továbbítása vagy egyéb módon történő elérhetővé tétele, kivéve azokat a területeket (például vásárlás), amelyeket kifejezetten ilyen célra terveztek;
  az Arlo szolgáltatások vagy az Arlo szolgáltatásokhoz csatlakozó kiszolgálók vagy hálózatok megzavarása, vagy az Arlo szolgáltatásokhoz kapcsolódó hálózatok bármely követelményének, eljárásának, irányelvének vagy szabályozásának figyelmen kívül hagyása;
  bármely vonatkozó helyi, állami, nemzeti vagy nemzetközi törvény, többek között az Egyesült Államok Értékpapír- és Tőzsdefelügyelete által életbe léptetett szabályozások,
  valamint bármely nemzeti vagy egyéb tőzsde, többek között a New York-i tőzsde, az amerikai tőzsde vagy a NASDAQ tőzsde bármely szabályának vagy jogszabályi erővel bíró rendelkezésének tudatos vagy nem szándékolt megsértése; és
  mások "követése" vagy más módon történő zaklatása.
  <br/><br />
  Ön tudomásul veszi, hogy a NETGEAR-nek nem kötelessége a Tartalom előzetes szűrése, de a NETGEAR-nek és megbízottjainak jogában áll, hogy a saját belátásuk szerint előszűrjék, elutasítsák vagy eltávolítsák az Arlo szolgáltatásokon keresztül elérhető Tartalmat.
  <br/><br />
  Az előzőek korlátozása nélkül, a NETGEAR-nek bármikor jogában áll törölni minden olyan Tartalmat, amely sérti jelen Használati feltételeket, törvénytelen vagy amelyet a NETGEAR törvénytelennek vagy helytelennek ítél meg (ideértve többek között harmadik felek vagy hatóságok az ilyen Tartalommal kapcsolatban tett követelésének vagy kifogásának beérkezését követő törlést).
  <br/><br />
  Ön felelős a Szolgáltatásokkal kapcsolatban végzett minden tevékenységéhez kapcsolódó adó, kötelezettség és egyéb kormányzati adó levonásáért, benyújtásáért és jelentéséért. Ön tudomásul veszi és elfogadja, hogy a NETGEAR elérheti, megőrizheti és nyilvánosságra hozhatja fiókadatait és/vagy Tartalmát, ha arra törvény kötelezi, vagy ha úgy véli, hogy az adatokhoz való hozzáférésre, azok megőrzésére vagy közzétételére az alábbiak miatt van szükség:
  (a) jogi eljárásnak való megfelelés, ideértve többek között az adatbekéréseket és a vizsgálatot elrendelő határozatokat,
  (b) jelen Használati feltételek betartatása,
  (c) olyan keresetre való reagálás, ahol bármely tartalom harmadik felek jogait sérti,
  (d) az ügyfélszolgálat kéréseire való reagálás vagy
  (e) a NETGEAR, a felhasználók és a nyilvánosság jogainak, tulajdonának vagy személyes biztonságának védelme.
  <br/><br />
  Tudomásul veszi, hogy az Arlo szolgáltatások, többek között a Tartalom technikai feldolgozása és továbbítása
  <br/><br />
  (a) számos hálózaton keresztül történő továbbítással és
  (b) a kapcsolódó hálózatok és eszközök technikai követelményeinek való megfelelés érdekében módosításokkal járhat.
  <br/><br />
  Tudomásul veszi, hogy az Arlo szolgáltatások és az Arlo szolgáltatások részét képező szoftverek a digitális anyagok védelmét elősegítő biztonsági elemeket tartalmazhatnak, és az ilyen anyagok használatát a NETGEAR és/vagy az Arlo szolgáltatásokat biztosító tartalomszolgáltatók által meghatározott felhasználási előírások szabályozzák.
<br/><br />
  Ne próbálja felülírni vagy megkerülni az Arlo szolgáltatásokba ágyazott használati szabályokat. Tilos az Arlo szolgáltatásokon keresztül biztosított anyagok részben vagy egészben történő jogosulatlan vagy törvénytelen sokszorosítása, közzététele, további terjesztése vagy nyilvános megjelenítése.
</p>
<p><br />
  <strong>8. Az Arlo szolgáltatásokban való megjelenítésre küldött vagy elérhetővé tett Tartalom</strong><br />
  <br />
  A NETGEAR nem tart igényt az Arlo szolgáltatásokon való megjelenítésre küldött vagy elérhetővé tett Tartalom tulajdonjogára. Azonban az Arlo szolgáltatásokon való megjelenítésre küldött vagy elérhetővé tett Tartalom (többek között minden kapcsolódó szellemi tulajdonjog) tekintetében az egész világra kiterjedő, jogdíjmentes, nem kizárólagos, örökké tartó, visszavonhatatlan, továbblicencelhető és átruházható engedélyt biztosít a NETGEAR számára az ilyen Tartalmak használatára, terjesztésére, reprodukálására, módosítására, adaptálására, származékos munkák készítésére, valamint az Arlo szolgáltatások biztosítása kapcsán az Arlo szolgáltatásokon való nyilvános bemutatására és nyilvános megjelenítésére, az Arlo szolgáltatások funkciói és a jelen Használati feltételek által megengedettek szerint. Ön feljogosítja a NETGEAR-t arra, hogy archiválási és törvényes célokból megőrizze a Tartalmak másolatát (beleértve minden kapcsolódó szellemi tulajdonjogot).
<br/><br />
  Ezennel az Arlo szolgáltatások minden felhasználójának nem kizárólagos engedélyt biztosít az Ön által közzétett Tartalmak Arlo szolgáltatásokon keresztül történő használatára és elérésére, az Arlo szolgáltatások funkciói és jelen Használati feltételek által megengedettek szerint. Az egyértelműség érdekében, a fenti, NETGEAR-nek biztosított licenc nem befolyásolja a Tartalmakban található anyagok feletti tulajdonjogát vagy az anyagokra vonatkozó további licencek biztosításának jogát, kivéve írásos megállapodás esetén.
</p>
<p><br />
  <strong>9. Előfizetési díjak</strong><br />
  <br />
  Bizonyos Arlo szolgáltatások használatához előfizetésre van szükség. Ön beleegyezik abba, hogy az előfizetési díjat előre fizeti. Az előfizetési időszak az Arlo előfizetésben van meghatározva. Az előfizetési díj az Arlo előfizetésben foglalt Arlo szolgáltatásokat fedezi. Lehetősége van választani az előfizetés fizetési opciói közül, és a kiválasztott előfizetési csomagnak megfelelően, a NETGEAR értesítésével lehetősége van a választott fizetési opció módosítására. Ha bármilyen okból újra kell aktiválnia egy már megszüntetett előfizetését, újraaktiválási díjat számíthatunk fel. Ha promóciós előfizetési díjjal regisztrál az Arlo szolgáltatásokra, további korlátozások vonatkozhatnak Önre. Bármilyen fizetési opciót választ előfizetéséhez, az előfizetési díj csak a választott előfizetésben foglalt Arlo szolgáltatásokat és funkciókat tartalmazza. A NETGEAR többféle, különböző szintű és eltérő szolgáltatásokat tartalmazó előfizetési csomagokat kínálhat.</p>
<p><br />
  <strong>10. Kifizetések engedélyezése</strong><br />
  <br />
  Amennyiben ismétlődő kifizetéssel járó előfizetési módot választ (pl. havi és éves előfizetés), beleegyezik abba, hogy a NETGEAR minden időszak elején automatikusan levonja az előfizetési díjat hitelkártyájáról vagy bankkártyájáról, kivéve, ha nem választja ki az Arlo fiók automatikus megújítása opciót, vagy az előfizetési díj levonása előtt legalább 30 nappal leiratkozik az Arlo szolgáltatásokról. Amennyiben valamilyen promóció keretében iratkozott fel a szolgáltatásra, a promóciós időszakot követő minden megújítás a hatályos előfizetési áron történik. Az Arlo szolgáltatásokhoz való hozzáférés csak azt követően lehetséges, hogy a NETGEAR vagy megbízottja leellenőrizte a hitelkártya adatok érvényességét és pontosságát, továbbá megbizonyosodott róla, hogy hitelszámláján megfelelő keret áll rendelkezésre.
<br/><br />
  Az irányadó jog által megengedett legnagyobb mértékben a NETGEAR módosíthatja az Arlo szolgáltatások díját, vagy további díjakat szabhat ki azon funkciókért, amelyek nem képezik az Arlo szolgáltatások részét.  Az ilyen díjváltozások és további díjak általában véve nem lépnek érvénybe az előfizetés megújításának napjáig, és ha Ön nem elégedett a díjváltozásokkal vagy további díjakkal, az ilyen díjváltozások vagy további díjak érvénybe lépése előtt 30 napon belül felfüggesztheti az Arlo szolgáltatások használatát, és jogosult arányosított visszatérítést kapni az Arlo szolgáltatások használatáért már kifizetett, de még fel nem használt előfizetéséért.  A NETGEAR a fiókjához hozzárendelt e-mail címen előre értesíti a módosított vagy új díjakról.
<br/><br />
  A NETGEAR előzetes értesítés nélkül felfüggesztheti vagy megszüntetheti az Arlo szolgáltatást, ha a hitelkártyájáról nem tudja levonni az előfizetési díjat, vagy ha a kártya kibocsátója (vagy annak megbízottja vagy partnere) a NETGEAR számára az Arlo szolgáltatásokért korábban elvégzett kifizetések visszafizetését kéri. Elfogadja, hogy a NETGEAR a 30 napon túl kifizetetlen előfizetési díjakra késedelmi kamatot számíthat fel. A havi kamatláb az utolsó esedékes összeg 1,5%-a vagy a törvény által megengedett legmagasabb kamatláb, attól függően, hogy melyik az alacsonyabb, egészen addig, amíg az utolsó esedékes összeget és a kamatot be nem fizette. Ezek a jogok csak kiegészítik, nem pedig helyettesítik a NETGEAR-t megillető egyéb törvényes jogokat vagy jogorvoslatokat. A NETGEAR folyamatos fizetésképtelenség esetén a behajtás érdekében kiadhatja harmadik félnek az Ön fiókját.
</p>
<p><br />
  <strong>11. Internetszolgáltató- és mobiltelefon-tarifák</strong><br />
  <br />
  Az Arlo szolgáltatásokhoz szélessávú internetkapcsolatra van szükség. Ön felelős az Arlo szolgáltatások használata vagy elérése során keletkezett internetszolgáltatási díjakért és adatforgalomért, valamint tudomásul veszi és beleegyezik abba, hogy kizárólag Ön felelős az ezekkel kapcsolatban az internetszolgáltatóval vagy mobilszolgáltatóval felmerülő esetleges vitákért. Különösen az adatforgalomhoz kötött eszközökön, valós idejű lejátszás és a rögzített videók megtekintése, valamint az alkalmazások használata során jelentkezhet jelentős többletköltség. A NETGEAR nem vállal felelősséget és biztosítékot semmilyen szélessávú internetkapcsolat vagy egyéb, meghatározott adatforgalmú csomag elérhetőségéért, működéséért vagy az azokkal kapcsolatban felmerülő költségekért.</p>
<p><br />
  <strong>12. Az Arlo szolgáltatások használata</strong><br />
  <br />
  Az Arlo szolgáltatásokat kizárólag olyan Arlo rendszerrel használhatja, amely jogosult az Arlo weboldalakkal való kommunikációra. Kijelenti, hogy nem változtatja meg és semmilyen módon nem módosítja az Arlo rendszert. Az Arlo szolgáltatások csak személyes, nem kereskedelmi célra használhatók fel és azokat sem részben, sem egészében nem értékesítheti tovább. Ha jelen Használati feltételek kifejezetten másképp nem rendelkeznek, nem ruházhatja át az Arlo szolgáltatásokat vagy a fogadásukra vonatkozó jogot. Az Arlo szolgáltatások használatával beleegyezik abba, hogy minden olyan szoftverfrissítést elfogad, amelyet a NETGEAR küld az Ön Arlo rendszerére. Ha letiltja az Arlo rendszer automatikus frissítés opcióját, az kedvezőtlenül befolyásolhatja az Arlo rendszer bizonyos funkcióit. A NETGEAR abban az esetben is végrehajthatja a fontos Arlo rendszerfrissítéseket, az iPhone, iPad vagy Android készülékén futó Arlo alkalmazások frissítéseit, valamint az Arlo háttérszolgáltatások frissítéseit, ha Ön letiltotta az Arlo rendszer automatikus frissítés funkcióját. Ha az Arlo rendszerével csatlakozik az Arlo weboldalakhoz (fizetési vagy előfizetési státusától függetlenül), tudomásul veszi és elfogadja, hogy Ön az Arlo szolgáltatások felhasználója és Önre is érvényesek a jelen Használati feltételek kikötései.
</p>
<p><br />
  <strong>13. A szolgáltatás megszűnése</strong><br />
  <br />
  Fiókját és az Arlo szolgáltatások használatára vonatkozó jogát bármikor korlátozás nélkül megszüntetheti. Az Arlo szolgáltatások a kérést követő körülbelül 5 munkanapon belül kerülnek megszüntetésre.  A fel nem használt Arlo szolgáltatási díjak a szolgáltatás ilyen típusú felmondásakor nem téríthetők vissza. Fiókja megszűnését követően bizonyos információk nem törlődnek azonnal a NETGEAR vagy megbízottjai rendszeréből, korlátozás nélküli ideértve például a naplóbejegyzéseket, a diagnosztikai adatokat, a felhasználóhoz kapcsolt eszközökből származó analitikai adatokat, a fiók tranzakciós adatait, valamint vizsgálati határozattal, adatbekéréssel vagy egyéb jogi folyamattal kapcsolatos információkat.
<br/><br />
  A jelen Használati feltételek bármely eltérő rendelkezésének ellenére a NETGEAR-nek jogában áll azonnal felfüggeszteni a fiókját, ha bármilyen okból megtagadja az előfizetési díjak megfizetését, ha megszegi a jelen Használati feltételek bármely rendelkezését, ha nem rendeltetésszerűen használja az Arlo szolgáltatásokat, és/vagy olyan módon módosítja az Arlo rendszert vagy olyan módon használja az Arlo szolgáltatásokat vagy szoftvert, hogy azzal megsérti a NETGEAR és/vagy leányvállalatainak és partnereinek vagy bármely harmadik fél szellemi tulajdonjogait.
<br/><br />
  Továbbá a NETGEAR 30 napos felmondási idővel bármely egyéb okból megszüntetheti fiókáját és jelen Használati feltételeket. A fiók ilyen módon történő megszüntetése esetén a fiók megszűnése előtt Ön köteles megfizetni minden, az Arlo szolgáltatások használatával kapcsolatban felmerült és még nem rendezett díjat, és a NETGEAR arányosított visszatérítést ad az Arlo szolgáltatásokért már kifizetett, de még fel nem használt díjakból, amelyek a NETGEAR ilyen módon való felmondásából eredően maradnak felhasználatlanok. Az Arlo szolgáltatások megszűnésekor a tagságával kapcsolatos összes információ elveszhet vagy megsemmisülhet, a Tartalmat is beleértve.
<br/>
  Jelen Használati feltételek minden olyan rendelkezése, mely természeténél fogva túllépi a felmondást, a szolgáltatás megszűnése után is érvényben marad, ideértve többek között a tulajdonjogra vonatkozó rendelkezéseket, a garancia kizárását és a felelősség korlátozását.
</p>
<p><br />
  <strong>14. Figyelmeztetés</strong><br />
  <br />
  A NETGEAR többek között a jelen Használati feltételek módosításaival kapcsolatos értesítéseket küldhet Önnek e-mailben, postai úton, szöveges üzenetben, az Arlo weboldalak híreiben és frissítéseiben, valamint bármely egyéb jelenleg ismert vagy a későbbiekben kifejlesztett, ésszerű módon.</p>
<p><br />
  <strong>15. A szoftverhez és a szellemi tulajdonhoz való jogosultság</strong><br />
  <br />
  Az Arlo szolgáltatások használatához vagy bizonyos funkciók teljes eléréséhez meghatározott szoftvereket kell használnia az Arlo rendszerben. El kell fogadnia és használnia kell az Arlo rendszerhez a vásárlás időpontjában tartozó szoftvereket, valamint a NETGEAR által az Arlo rendszerhez időről időre biztosított további szoftvereket. A NETGEAR, valamint leányvállalatai, partnerei és licencadói fenntartanak az Arlo rendszerhez tartozó szoftver feletti minden jogosultságot és tulajdonjogot, valamint az Arlo rendszerrel kapcsolatos bizonyos szellemi tulajdonjogokat. A NETGEAR és/vagy partnerei fenntartják valamennyi NETGEAR és Arlo szerzői jog és védjegy feletti tulajdonjogot. Amennyiben a NETGEAR és/vagy leányvállalatai vagy partnerei harmadik féltől származó szoftvert biztosítanak az Arlo rendszerhez, az adott szoftver, a szerzői jog és a védjegy a megfelelő harmadik felek tulajdonát képezi.
  <br/><br />
  Szigorúan tilos az Arlo rendszert, valamint az Arlo rendszer szoftverét elemeire bontani, visszafordítani, abból származékos munkát készíteni, visszafejteni, módosítani, továbblicencelni, terjeszteni vagy más célból felhasználni, kivéve, ha a vonatkozó törvények nem tiltják az ilyen műveleteket. Ha bármilyen NETGEAR szoftvert otthoni számítógépére telepít, a tulajdonjogot és az ilyen felhasználás minden egyéb feltételét a vonatkozó Végfelhasználó licencszerződés szabályozza, amelyet a telepítés előtt el kell fogadnia.
</p>
<p><br />
  <strong>16. Értesítés és kereset benyújtása szerzői vagy szellemi tulajdonjogok megsértése esetén</strong><br />
  <br />
  A NETGEAR tiszteletben tartja mások szellemi tulajdonát, és felhasználóitól is ugyanezt várja el. A NETGEAR bizonyos körülmények esetén saját belátása szerint letilthatja és/vagy megszüntetheti a szellemi tulajdonjogokat többszörösen megsértő felhasználók fiókját. Ha úgy véli, hogy munkáját olyan módon másolták le, hogy az sérti szerzői jogait, vagy bármilyen egyéb módon megsértették szellemi tulajdonjogait, kérjük, adja meg a NETGEAR-nek az alábbi információkat:</p>
<ul>
  <li>a szerzői jog vagy a szellemi tulajdonjog birtokosának nevében eljárni jogosult személy elektronikus vagy fizikai aláírása;</li>
  <li>az Ön szerint megsértett, szerzői joggal védett munka vagy egyéb szellemi tulajdon leírása;</li>
  <li>az Ön szerint sértő anyag elhelyezkedése az oldalon belül;</li>
  <li>az Ön címe, telefonszáma és e-mail címe;</li>
  <li>nyilatkozat arról, hogy Ön jóhiszeműen állítja, hogy a kérdéses felhasználást a szerzői jog tulajdonosa, annak megbízottja vagy a törvény nem engedélyezte;</li>
  <li>büntetőjogi felelőssége tudatában tett nyilatkozat arról, hogy a fenti információk helyesek, és Ön a szerzői jog vagy szellemi tulajdonjog birtokosa, vagy jogosult a szerzői jog vagy szellemi tulajdonjog birtokosának nevében eljárni.</li>
</ul>
<p>Kérjük, ezeket az információkat az alábbi címre küldje el:</p>
<ul>
  <li>Legal Department, NETGEAR, 350 E Plumeria Dr, San Jose, CA 95134, EE. UU.</li>
</ul>
<p><strong>17. Nyílt forráskódú szoftverek</strong><br />
  <br />
  Az Arlo rendszer szoftverének bizonyos elemeire a GNU Általános Nyilvános Licenc ("GPL") vagy egyéb nyílt forráskódú licencek ("Nyílt forráskódú szoftver") vonatkoznak. A Nyílt forráskódú szoftverre nem vonatkoznak jelen Használati feltételek 15. pontjának korlátozásai. A GPL által szabályozott Nyílt forráskódú szoftvert mindaddig szabadon használhatja, módosíthatja és terjesztheti, amíg betartja a GPL feltételeit (a <a href="http://www.gnu.org/copyleft/gpl.html">www.gnu.org/copyleft/gpl.html</a> címen érhető el). Az egyértelműség kedvéért, jelen Használati feltételek nem korlátozzák az Önt bármely Nyílt forráskódú szoftverlicenc feltételei értelmében megillető jogokat, továbbá nem biztosítanak olyan jogokat, melyek felülírnák ezeket a jogokat.</p>
<p><br />
  <strong>18. Hivatkozások</strong><br />
  <br />
  Személyes Arlo oldalához lehetősége van hivatkozást megosztani. Az Arlo szolgáltatásokra mutató hivatkozások csak a kezdőoldalra vagy felső szintű oldalra mutathatnak.
  <br/><br />
  Az Arlo szolgáltatások vagy harmadik felek más weboldalakra vagy forrásokra mutató hivatkozásokat is megoszthatnak. Mivel a NETGEAR nem ellenőrzi ezeket a weboldalakat és forrásokat, Ön ezennel elfogadja, hogy a NETGEAR nem felelős az ilyen külső oldalak vagy források elérhetőségéért, valamint nem támogatja és nem vállal felelősséget az ilyen oldalakon vagy forrásokon elérhető tartalmakért, hirdetésekért, termékekért vagy egyéb anyagokért. Továbbá azt is elfogadja, hogy a NETGEAR nem vállal felelősséget az ilyen oldalakon vagy forrásokon keresztül elérhető tartalmak, áruk vagy szolgáltatások használata során, azokkal kapcsolatban vagy az azokra való hagyatkozás következtében felmerülő közvetlen vagy közvetett károkért.</p>
<p><br />
  <strong>19. A nemzetközi használatra vonatkozó különleges figyelmeztetések</strong><br />
  <br />
  Az internet globális természetét figyelembe véve Ön kijelenti, hogy az online magatartásra és megengedett Tartalomra vonatkozó minden helyi szabályt maradéktalanul betart. Ez a kijelentés különösen vonatkozik az Egyesült Államokból vagy tartózkodási országából exportált technikai adatok átvitelére vonatkozó összes törvény betartására. Ön kijelenti és garantálja, hogy országa ellen nincs életben USA kormányzati embargó, nem szerepel az USA "terrorizmust támogató országok" feketelistáján, és Ön nem szerepel az USA semmilyen tiltott vagy korlátozott személyekről szóló listáján.</p>
<p><br />
  <strong>20. Az Arlo szolgáltatások továbbértékesítésének tilalma</strong><br />
  <br />
  Beleegyezik abba, hogy nem sokszorosítja, nem másolja le, nem értékesíti, nem adja el, nem értékesíti tovább és egyéb kereskedelmi célból nem használja fel az Arlo szolgáltatásokat (beleértve az Ön Arlo azonosítóját), az Arlo szolgáltatások használatát vagy az Arlo szolgáltatásokhoz való hozzáférést.</p>
<p><br />
  <strong>21. Kártalanítás</strong><br />
  <br />
  BELEEGYEZIK ABBA, HOGY VÉDELMET ÉS KÁRTALANÍTÁST NYÚJT A NETGEAR, LEÁNYVÁLLALATAI ÉS PARTNEREI SZÁMÁRA MINDEN OLYAN IGÉNNYEL, ELJÁRÁSSAL, SÉRÜLÉSSEL, FELELŐSSÉGGEL, VESZTESÉGGEL, KÖLTSÉGGEL ÉS KIADÁSSAL SZEMBEN (BELEÉRTVE AZ ÉSSZERŰ ÜGYVÉDI KÖLTSÉGEKET IS), IDEÉRTVE TÖBBEK KÖZÖTT A HANYAGSÁGGAL KAPCSOLATOS KERESETEKET, A MAGÁNSZFÉRA MEGSÉRTÉSÉT, A NETGEARREL, LEÁNYVÁLLALATIVAL ÉS PARTNEREIVEL VAGY AZ ARLO SZOLGÁLTATÁSOKKAL KAPCSOLATOS SZERZŐI JOGOK MEGSÉRTÉSÉT, AMELYEK JELEN HASZNÁLATI FELTÉTELEK MEGSÉRTÉSÉBŐL, AZ ARLO VAGY MYARLO SZOLGÁLTATÁSOK HELYTELEN HASZNÁLATÁBÓL VAGY AZ ARLO TERMÉKEK VAGY SZOFTVER JOGOSULATLAN MÓDOSÍTÁSÁBÓL EREDNEK.</p>
<p><br />
  <strong>22. Garancia és a garancia korlátozása</strong><br />
  <br />
  A NETGEAR garantálja Önnek és csakis Önnek, hogy az Arlo kamerák és bázisállomás-eszközök az Arlo kamera vagy bázisállomás-eszköz vásárlásától számított két (2) évig anyag- és gyártási hibáktól mentesek lesznek, a NETGEAR Korlátozott garanciájában leírtaknak megfelelően (http://www.netgear.com/about/warranty/).
<br/><br />
  AZ IRÁNYADÓ JOG ÁLTAL MEGENGEDETT LEGNAGYOBB MÉRTÉKBEN AZ ARLO KAMERÁKRA ÉS BÁZISÁLLOMÁSOKRA VONATKOZÓ FENTI TERMÉKGARANCIÁN FELÜL ÖN TUDOMÁSUL VESZI ÉS ELFOGADJA, HOGY AZ ARLO SZOLGÁLTATÁSOK "AHOGYAN RENDELKEZÉSRE ÁLL" ÉS "AHOGYAN ELÉRHETŐ" MÓDON KERÜLNEK FORGALOMBA. A NETGEAR NEM GARANTÁLJA, HOGY AZ ARLO SZOLGÁLTATÁSOK MEGFELELNEK MAJD AZ ÖN ÁLTAL TÁMASZTOTT IGÉNYEKNEK, ÉS NEM SZAVATOLJA AZ ARLO SZOLGÁLTATÁSOK ZAVARTALAN, IDŐBEN TÖRTÉNŐ, BIZTONSÁGOS VAGY HIBÁKTÓL MENTES MŰKÖDÉSÉT. A NETGEAR EMELLETT NEM VÁLLAL FELELŐSSÉGET AZ ARLO SZOLGÁLTATÁSOKON KERESZTÜL ELÉRT INFORMÁCIÓK PONTOSSÁGÁÉRT VAGY MEGBÍZHATÓSÁGÁÉRT, NEM GARANTÁLJA, HOGY AZ ARLO SZOLGÁLTATÁSOK HIBÁI KIJAVÍTÁSRA KERÜLNEK, VAGY AZ ARLO SZOLGÁLTATÁSOK VAGY ARLO TERMÉKEK KOMPATIBILISEK LESZNEK MÁS HARDVEREKKEL VAGY SZOFTVEREKKEL. TOVÁBBÁ A NETGEAR NEM GARANTÁLJA, HOGY AZ ADATOKAT BIZTOSÍTÓ ARLO SZOLGÁLTATÁSOK ÉS NETGEAR KISZOLGÁLÓK VÍRUSOKTÓL VAGY EGYÉB KÁROS KOMPONENSEKTŐL MENTESEK. A NETGEAR EMELLETT NEM VÁLLAL FELELŐSSÉGET ÉS NEM TEHETŐ FELELŐSSÉ AZ ARLO BÁZISÁLLOMÁSÁT, SZÁMÍTÓGÉPES SZOFTVERÉT VAGY EGYÉB HARDVERÉT MEGTÁMADÓ VÍRUSOK ÁLTAL OKOZOTT KÁROKÉRT SEM. AZ ARLO KAMERÁKRA ÉS BÁZISÁLLOMÁS-ESZKÖZÖKRE VONATKOZÓ FENTI TERMÉKGARANCIÁN KÍVÜL A NETGEAR KIZÁR MINDEN KIFEJEZETT, HALLGATÓLAGOS VAGY JOGSZABÁLYI GARANCIÁT AZ ARLO SZOLGÁLTATÁSOKKAL KAPCSOLATBAN, BELEÉRTVE TÖBBEK KÖZÖTT A JOGCÍMRE, ÉRTÉKESÍTHETŐSÉGRE, ADOTT CÉLRA VALÓ MEGFELELŐSÉGRE VAGY HARMADIK FELEK JOGAIRA VONATKOZÓ BÁRMILYEN GARANCIÁT. MIVEL NÉHÁNY JOGHATÓSÁG NEM ENGEDÉLYEZI A VÉLELMEZETT GARANCIA KIZÁRÁSÁT, ELŐFORDULHAT, HOGY EZEN PONT UTOLSÓ MONDATA NEM VONATKOZIK ÖNRE. A NETGEAR EZENNEL KIFEJEZETTEN KIZÁRJA A FELELŐSSÉGET MINDEN KERESETTEL SZEMBEN, HA A SZOLGÁLTATÁS HIBÁJA A NORMÁL ELHASZNÁLÓDÁSBÓL, A TERMÉK HELYTELEN VAGY NEM RENDELTETÉSSZERŰ HASZNÁLATÁBÓL, A TERMÉK MÓDOSÍTÁSÁBÓL, A NEM MEGFELELŐ TERMÉKVÁLASZTÁSBÓL VAGY VALAMELY VONATKOZÓ SZÖVETSÉGI, ÁLLAMI VAGY HELYI TÖRVÉNY FIGYELMEN KÍVÜL HAGYÁSÁBÓL ERED. JELEN GARANCIA ÉS KORLÁTOZOTT GARANCIA KONKRÉT TÖRVÉNYES JOGOKAT SZAVATOL ÖNNEK; EMELLETT ÖN ÁLLAMONKÉNT, TARTOMÁNYONKÉNT VAGY ORSZÁGONKÉNT ELTÉRŐ JOGOKKAL RENDELKEZHET. A TÖRVÉNY ÁLTAL MEGENGEDETT MÉRTÉKIG A NETGEAR NEM ZÁRJA KI, NEM KORLÁTOZZA ÉS NEM FÜGGESZTI FEL EGYÉB JOGAIT, BELEÉRTVE TÖBBEK KÖZÖTT AZ ÉRTÉKESÍTÉSI SZERZŐDÉS MEG NEM FELELÉSÉBŐL EREDŐ JOGAIT. ANNAK ÉRDEKÉBEN, HOGY TELJES MÉRTÉKBEN TISZTÁBAN LEGYEN JOGAIVAL, TEKINTSE ÁT ÁLLAMA, TARTOMÁNYA VAGY ORSZÁGA TÖRVÉNYEIT. AUSZTRÁLIAI ÜGYFELEK: KÉRJÜK, VEGYE FIGYELEMBE, HOGY A JELEN GARANCIA AZ AUSZTRÁLIÁBAN ÉRVÉNYES, A JAVAIVAL KAPCSOLATOS TÖRVÉNYES JOGOK KIEGÉSZÍTÉSE, MELYEK AZ AUSZTRÁL FOGYASZTÓVÉDELMI TÖRVÉNYEK ÉRTELMÉBEN NEM ZÁRHATÓK KI.</p>
<p><br />
  <strong>23. Kedvezményezett harmadik felek kizárása</strong><br />
  <br />
  Ön beleegyezik abba, hogy ha jelen Használati feltételek kifejezetten másképpen nem rendelkeznek, a jelen Használati feltételeknek nincs lehet harmadik fél kedvezményezettje.</p>
<p><br />
  <strong>24. A NETGEAR felelősségének korlátozása</strong><br />
  <br />
  <strong>A NETGEAR semmilyen körülmények nem tehető felelőssé semmilyen tartalomért, beleértve többek között a Tartalom elvesztését, bármely tartalomban fellelhető hibát vagy hiányt, vagy az Arlo szolgáltatásokon keresztül közzétett, levélben küldött, továbbított vagy egyéb módon elérhetővé tett Tartalom használatából eredő veszteséget vagy kárt.</strong><br />
  <br />
  A NETGEAR KÁROSODÁSOKKAL, KÜLÖNÖSKÉPPEN A KÖTELESSÉG- VAGY KÖTELEZETTSÉGSZEGÉSSEL, A KÉSEDELMES TELJESÍTÉSSEL, SZERZŐDÉSSZEGÉSSEL VAGY HIBÁS TELJESÍTÉSSEL KAPCSOLATOS KÖTELEZETTSÉGE KIZÁRANDÓ, AZON ESETEK KIVÉTELÉVEL, HA EZEK A JELENTŐS SZERZŐDÉSES KÖTELESSÉGEK VAGY KÖTELEZETTSÉGEK NETGEAR ÁLTALI GONDATLAN MEGSÉRTÉSÉBŐL ADÓDNAK. A GONDATLANSÁGGAL KAPCSOLATOS KÖTELEZETTSÉGEK AZ ILYEN ESETBEN ÁLTALÁBAN ÉS JELLEMZŐEN ELŐRELÁTHATÓ KÖZVETLEN VESZTESÉGEKRE VONATKOZNAK. AMENNYIBEN A KÁRTÉRÍTÉSI KERESET ALAPJA A SZERZŐDÉSES KÖTELESSÉGEK VAGY KÖTELEZETTSÉGEK NETGEAR ÁLTALI SZÁNDÉKOS VAGY SÚLYOSAN GONDATLAN MEGSÉRTÉSE, AZ ELŐZŐ MONDATOKBAN EMLÍTETT KÖTELEZETTSÉGKIZÁRÁS ÉS -KORLÁTOZÁS NEM VONATKOZIK RÁ. AZ ELŐZŐEKBEN KIFEJTETT KÖTELEZETTSÉGKIZÁRÁS ÉS -KORLÁTOZÁS EMELLETT NEM VONATKOZIK OLYAN KÁRTÉRÍTÉSI KERESETEKRE SEM, AMELYEK ALAPJÁT OLYAN ÉLETVESZTÉS, TESTI SÉRÜLÉS VAGY EGÉSZSÉGÜGYI HATÁSOK KÉPEZIK, AMELYEKÉRT A NETGEAR TEHETŐ FELELŐSSÉ, VALAMINT A SZERZŐDÉSEN KÍVÜLI FELELŐSSÉGRE SEM.
  <br/><br />
  Egyes államok és országok nem engedélyezik a véletlenszerű vagy következményes károk kizárását vagy korlátozását, ezért előfordulhat, hogy a fenti korlátozás vagy kizárás nem vonatkozik Önre. Továbbá jelen rendelkezés nem korlátozza a NETGEAR felelősségét a NETGEAR szándékos vagy tudatos kötelességmulasztása esetén. Továbbá, ha a NETGEAR véletlenül vagy tévesen magasabb összeget számol fel fiókjáért, jelen pont nem korlátozza a NETGEAR tévesen vagy hibásan túlszámlázott összeg visszatérítésére vonatkozó képességét.</p>
<p><br />
  <strong>25. Általános információk</strong><br />
  <br />
  <em>A teljes megállapodás</em> Jelen Használati feltételek az Ön és a NETGEAR közötti teljes megállapodást jelentik, az Arlo szolgáltatások használatát szabályozzák, és felülírnak minden korábbi, az Arlo szolgáltatásokkal kapcsolatban Ön és a NETGEAR között fennálló megállapodást. Bizonyos további Arlo szolgáltatások, partnerszolgáltatások, harmadik fél szolgáltatások vagy harmadik fél szoftverek használatakor és megvásárlásakor további feltételek és kikötések is vonatkozhatnak Önre.
<br/><br />
    <em>Alkalmazott törvény és fórum</em> A helyi törvények által megengedett legnagyobb mértékben a jelen Használati feltételeket és az Ön és az Arlo között fennálló kapcsolatot Kalifornia állam törvényei szabályozzák, az ellentétes jogszabályi rendelkezésekre való tekintet nélkül.
  A helyi törvények által megengedett legnagyobb mértékben a jelen Megállapodás tárgyából eredő vagy azzal kapcsolatban felmerülő minden vitát Kalifornia állam Santa Clara megyéjének bíróságán, angol nyelven kell rendezni a Judicial Arbitration and
  Mediation Services, Inc. (a továbbiakban: "JAMS") adott időpontban hatályos egyszerűsített választott bírósági szabályai és eljárásai szerint, olyan kereskedelmi választott bíró alkalmazásával, aki elegendő tapasztalattal rendelkezik a szellemi tulajdonjoggal és kereskedelmi szerződésekkel kapcsolatos viták rendezésében, és akit a JAMS megfelelő listájáról kell kiválasztani a JAMS egyszerűsített választott bírósági szabályainak és eljárásainak megfelelően. Az így meghozott ítélet joghatósággal rendelkező bíróságra is benyújtható, vagy ilyen bíróságnál bírói ítélet kérvényezhető az ítéletről vagy végrehajtási rendeletről, az esettől függően. Jelen Megállapodás értelmében létrejövő bármely választottbírósági eljárásra egyedi alapon kerül sor: csoportos választottbírósági eljárás és csoportos keresetindítás nem megengedett.
  <br/><br />
  ÖN TUDOMÁSUL VESZI ÉS ELFOGADJA, HOGY JELEN MEGÁLLAPODÁS ELFOGADÁSÁVAL ÖN ÉS A NETGEAR LEMOND AZ ESKÜDTSZÉKI TÁRGYALÁSON VAGY
  CSOPORTOS KERESETINDÍTÁSBAN VALÓ RÉSZVÉTEL JOGÁRÓL.
<br/><br />
  Az előzőek ellenére mindkét félnek jogában áll eljárást indítani a megfelelő joghatósággal rendelkező bíróságon jogsértés megszüntetésére irányuló vagy egyéb méltányos jogorvoslatért, amíg a választottbíró meg nem hozza a végső ítéletet. Jelen Megállapodás tekintetében a felek elfogadják az észak-kaliforniai körzetben található szövetségi bíróságok kizárólagos illetékességét.
<br/>
    <em>Jogról való lemondás és a feltételek elkülöníthetősége</em> Amennyiben a NETGEAR nem szerez érvényt jelen Használati feltételek bármely rendelkezésének, vagy nem gyakorolja az ezekből fakadó bármely jogát, ez nem értelmezhető az adott jogokról való rendelkezésről való lemondásként. A felek megállapodnak abban, hogy amennyiben jelen Használati feltételek bármely rendelkezését érvénytelennek nyilvánítja bármely illetékes törvényhatóság, a bíróságnak a rendelkezésnek megfelelő módon kell érvényesítenie a felek akaratát, és jelen Használati feltételek további rendelkezései teljes körűen érvényesek és hatályosak maradnak.
  <br/><br />
    <em>A feltételek hatályban maradásának és átruházásának tilalma</em> Elfogadja, hogy Arlo fiókja nem ruházható át, és halálával megszűnnek a fiókjához tartozó Arlo-azonosítóra vagy -tartalmakra vonatkozó jogai. A halotti anyakönyvi kivonat beérkezését követően fiókját megszüntetjük és minden tartalmát végérvényesen töröljük.
<br/>
  Jelen Használati feltételek pontjainak elnevezése csak az egyértelműséget szolgálja, és semmiféle jogi vagy szerződéses hatással nem bír.</p>
<p><br />
  <strong>26. KAPCSOLAT</strong><br />
  <br />
  Az Arlo rendszer felhasználási helyétől függően az alábbi NETGEAR entitás felelős az Arlo szolgáltatások biztosításáért</p>
<table border="1" cellspacing="0" cellpadding="0" width="56%">
  <tr>
    <td width="61%"><br />
      Amerika </td>
    <td width="38%"><p>NETGEAR Inc.</p></td>
  </tr>
  <tr>
    <td width="61%"><p>Minden egyéb nemzetközi terület (beleértve többek között Európát, a Közel-Keletet, Afrikát, Ázsiát és a csendes-óceáni térséget, Ausztráliát és Új-Zélandot)</p></td>
    <td width="38%"><p>NETGEAR International Limited</p></td>
  </tr>
</table>
<p><strong>&nbsp;</strong></p>
<p>Ha bármilyen kérdése, panasza vagy kérése lenne az Arlo szolgáltatásokkal kapcsolatban, az alábbi elérhetőségeken veheti fel velünk a kapcsolatot:</p>
<address>
NETGEAR, Inc.
</address>
<address>
350 East Plumeria Drive
</address>
<address>
San Jose, CA 95134
</address>
<address>Telefonszám</address>
<address>408-907-8000</address>
<address>Fax:</address>
<address>408-907-8097</address>
<address>&nbsp;</address>
<address>VAGY</address>
<address>&nbsp;</address>
<address>First Floor Building 3 University Technology Centre Curraheen Road</address>
<address>Cork,Ireland</address>
<address>Telefonszám</address>
<address>353 21 2333 200</address>
<address>Fax:</address>
<address>353 21 2333 299</address>
<p>1. verzió. Hatályba lépés: 2014. november 15.</p>
</body>
</html>
